[
  {
    "markdown": "# Werkhervattingstoeslag voor oudere werklozen van 55 jaar of meer\n\nLaatst gewijzigd op 27 feb 2018 ( [Alle wijzigingen](/nl/subsidies-financiering/subsidiedatabank/wijzigingen/194))\n\nGeen aanvraag meer mogelijk\n\n\n- [Wie komt in aanmerking](#wie-komt-in-aanmerking)\n- [Omvang steun](#omvang-steun)\n- [Cumuleerbaarheid](#cumuleerbaarheid)\n- [Aanvraagprocedure](#aanvraagprocedure)\n- [Contact](#contact)\n\n## Wat houdt de maatregel in\n\nDe werkhervattingstoeslag wordt onder bepaalde voorwaarden toegekend aan werklozen van 55 jaar of ouder die het werk hervatten. De werkhervattingstoeslag kan worden toegekend voor de ganse duur van de werkhervatting of kan beperkt zijn in de tijd.\n\nDe werkloze moet het werk hervatten in loondienst of als zelfstandige in hoofdberoep. Bij werkhervatting in loondienst wordt de toeslag toegekend ongeacht het werkrooster (voltijd s of deeltijds), het bedrag van het loon of het soort contract.\n\nDeze maatregel kan vanaf 15 maart 2018 niet meer worden aangevraagd. De maatregel werd vervangen door de [Transitiepremie voor zelfstandigen](https://www.vlaio.be/nl/subsidies-financiering/subsidiedatabank/transitiepremie-voor-zelfstandigen) in het Vlaamse Gewest die vanaf dan online zal kunnen worden aangevraagd.\n\n## Wie komt in aanmerking\n\nOm recht te hebben op de werkhervattingstoeslag voor onbepaalde duur moet u bij werkhervatting als zelfstandige in hoofdberoep voldoen aan de volgende voorwaarden:\n\n- uitkeringsgerechtigd volledig werkloze zijn;\n- minstens 55 jaar oud zijn op de laatste dag van de maand van de werkhervatting;\n- 20 jaar beroepsverleden als loontrekkende bewijzen;\n- gewone verblijfplaats in België hebben en er effectief verblijven;\n- Werklozen met bedrijfstoeslag (het vroegere brugpensioen) die zich als zelfstandige vestigen, hebben geen recht op de werkhervattingstoeslag, zelfs wanneer ze dit stelsel hebben geweigerd of afstand deden van de bedrijfstoeslag;\n- bij uitoefening van een zelfstandige activiteit voor de vroegere werkgever, zich ertoe verbinden geen enkele prestatie als zelfstandige te leveren ten voordele of voor rekening van de vroegere werkgever (of van de groep waartoe de vroegere werkgever behoort) en dit, tijdens de periode van 6 maanden die volgt op de laatste tewerkstelling bij hem in dienst;\n- de wettelijke pensioenleeftijd niet bereikt hebben en geen recht hebben op een volledig rustpensioen.\n\nAls u bij werkhervatting als zelfstandige in hoofdberoep geen beroepsverleden van minstens 20 jaar kunt bewijzen, dan hebt u slechts recht op een tijdelijke werkhervattingstoeslag van maximum 36 maanden.\n\n## Omvang steun\n\nDe werkhervattingstoeslag van onbepaalde duur bedraagt € 201,89 per maand.\n\nDe tijdelijke werkhervattingstoeslag bedraagt:\n\n- gedurende de eerste 12 maanden € 205,92 per maand;\n\n- gedurende de daaropvolgende 12 maanden € 137,28 per maand;\n\n- gedurende de daaropvolgende 12 maanden € 68,40 per maand.\n\n\n## Cumuleerbaarheid\n\nDe werkhervattingstoeslag mag, in de loop van eenzelfde maand, niet gecumuleerd worden met werkloosheidsuitkeringen en ziekte-uitkeringen als volledig werkloze, met de inkomensgarantieuitkering van een deeltijds werknemer met behoud van rechten (de inkomensgarantie-uitkering die door de ziekteverzekering wordt toegekend aan de deeltijds werknemer die ongeschikt wordt mag ook niet gecumuleerd worden) en met onderbrekingsuitkeringen (in het kader van een loopbaanonderbreking of tijdskrediet).\n\nDe werkhervattingstoeslag kan wel gecumuleerd worden met een verbrekingsvergoeding.\n\n## Aanvraagprocedure\n\nDe aanvrager moet zich aanmelden bij de uitbetalingsinstelling en een aanvraag om een werkhervattingstoeslag indienen met  formulier C129bis. De uitbetalingsinstelling stuurt de aanvraag door naar de RVA.\n\nIndien het werk hervat wordt als zelfstandige in hoofdberoep, moet het bewijs van inschrijving bij een sociale verzekeringskas voor zelfstandigen bij de aanvraag worden toegevoegd.\n\nDe aanvraag moet bij de RVA aankomen uiterlijk op de laatste dag van de tweede maand die volgt op de maand waarvoor de toeslag wordt aangevraagd (vb. het werk wordt hervat op 1 september, de aanvraag moet ten laatste op 30 november bij de RVA aankomen).\n\nDe toeslag zal tijdens de tewerkstelling worden toegekend voor een periode van 12 maanden die hernieuwbaar is. Om verder de toeslag te genieten na deze periode van 12 maanden, dient in de loop van de 11de maand de toestand bevestigd worden bij de uitbetalingsinstelling. De toeslag zal dan opnieuw worden toegekend voor een nieuwe hernieuwbare periode van 12 maanden. Indien de toeslag wordt geweigerd, kan een beroep binnen de 3 maanden worden ingesteld tegen dit besluit voor de Arbeidsrechtbank.\n\nDe werkhervattingstoeslag is door de zesde staatshervorming op 1 juli 2014 overgedragen naar de gewesten. De gewesten worden bevoegd voor de regelgeving en voor het toekennen van de toeslag. De RVA blijft verantwoordelijk voor de uitbetaling van de toeslag.\n\nEr werd evenwel een overgangsfase voorzien tijdens dewelke RVA deze bevoegdheid voorlopig verder blijft uitoefenen. De RVA blijft dus op grond van het continuïteitsbeginsel, belast met de uitvoering van deze materie tot op het tijdstip waarop het Gewest operationeel in staat is om deze bevoegdheid uit te oefenen. De bestaande regelgeving en procedures blijven van kracht tot deze gewijzigd worden door het Vlaamse Gewest.\n\n- [Wie komt in aanmerking](#wie-komt-in-aanmerking)\n- [Omvang steun](#omvang-steun)\n- [Cumuleerbaarheid](#cumuleerbaarheid)\n- [Aanvraagprocedure](#aanvraagprocedure)\n- [Contact](#contact)\n\n## Contact\n\nVoor meer informatie kunt u terecht bij het gewestelijk werkloosheidsbureau van de RVA van uw woonplaats ( [www.rva.be/home/menuNL.htm](http://www.rva.be/home/menuNL.htm)) of bij het hoofdbestuur van de RVA:\n\nRijksdienst voor Arbeidsvoorziening (RVA)\n\nAdres\n\nKeizerslaan 7\n\n1000Brussel\n\nBelgië\n\nTelefoon\n\nT [02 515 41 11](tel:025154111)\n\nWebsite\n\n[www.rva.be](http://www.rva.be/nl)\n\n[iframe](https://consentcdn.cookiebot.com/sdk/bc-v4.min.html)![Cookiebot session tracker icon loaded](https://imgsct.cookiebot.com/1.gif?dgi=4612ee89-0473-4a1f-85e0-850239ef73a3)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/werkhervattingstoeslag-voor-oudere-werklozen-van-55-jaar-meer",
      "title": "Werkhervattingstoeslag voor oudere werklozen van 55 jaar of meer | VLAIO"
    }
  },
  {
    "markdown": "# Vrijstelling van vennootschapsbijdrage\n\n[Download als PDF](/nl/download/pdf?file=generated-pdf/maatregelfiche-vrijstelling_van_vennootschapsbijdrage-198.pdf)\n\nLaatst gewijzigd op 12 jun 2024 ( [Alle wijzigingen](/nl/subsidies-financiering/subsidiedatabank/wijzigingen/198))\n\n### Samengevat\n\nVoor wie\n\npersonenvennootschappen\n\nVoor wat\n\njaarlijkse vennootschapsbijdrage\n\nVrijstelling\n\ngedurende de eerste 3 jaar\n\n- [Wie komt in aanmerking](#wie-komt-in-aanmerking)\n- [Vennootschapsbijdrage](#vennootschapsbijdrage-)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Wat houdt de maatregel in\n\nEen startende vennootschap kan een tijdelijke vrijstelling voor de jaarlijkse vennootschapsbijdrage krijgen tijdens de eerste drie jaar van haar bestaan (vanaf het jaar van oprichting). Alle andere vennootschappen moeten jaarlijks voor 31 december een vennootschapsbijdrage betalen van € 387,34 of € 967,52 al naargelang hun balanstotaal.\n\n## Wie komt in aanmerking\n\nVolgende voorwaarden moeten worden vervuld:\n\n- het moet gaan om een personenvennootschap (alle vennootschappen behalve de nv's en de cva's) die ingeschreven is in de Kruispuntbank van Ondernemingen (KBO);\n- alle bestuurders en een meerderheid van de werkende vennoten die geen bestuurder zijn, mogen niet meer dan drie jaar zelfstandig (inclusief bijberoep, medewerking, ...) geweest zijn in een periode van tien jaar, onmiddellijk voorafgaand aan de oprichting van de vennootschap.\n\n## Vennootschapsbijdrage\n\nHet bedrag van de vennootschapsbijdrage wordt bepaald op basis van de overschrijding van een kritisch balanstotaal van het voorlaatste afgesloten boekjaar. Voor de bijdrage 2024 is dit het balanstotaal van de vennootschap in 2022. Het kritisch balanstotaal van 2022 is bepaald op € 831.990,83. Wanneer dit bedrag wordt overschreden moet de hoogste bijdrage worden betaald.\n\nHet bedrag van de vennootschapsbijdrage wordt sinds 2023 jaarlijks geïndexeerd.\n\n## Aanvraagprocedure\n\nOm in aanmerking te komen moeten de nodige bewijsstukken overgemaakt worden aan het sociaal verzekeringsfonds waarbij men aangesloten is.\n\nHier vind je het [aanvraagformulier Vrijstelling van vennootschapsbijdrage](https://www.nationale-hulpkas.be/nl/aanvraagformulier-vrijstelling-van-vennootschapsbijdrage).\n\nJe moet de jaarlijkse vennootschapsbijdrage betalen tegen 31 december van elk bijdragejaar.\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank).\n\n### Samengevat\n\nVoor wie\n\npersonenvennootschappen\n\nVoor wat\n\njaarlijkse vennootschapsbijdrage\n\nVrijstelling\n\ngedurende de eerste 3 jaar\n\n- [Wie komt in aanmerking](#wie-komt-in-aanmerking)\n- [Vennootschapsbijdrage](#vennootschapsbijdrage-)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Contact\n\nVoor meer informatie over deze maatregel kan je terecht bij jouw sociaal verzekeringsfonds, een bijkantoor van de RSVZ ( [www.rsvz.be/nl/contact](http://www.rsvz.be/nl/contact)) of op het hoofdkantoor:\n\nRijksdienst voor de sociale verzekering der zelfstandigen (RSVZ)\n\nAdres\n\nWillebroekkaai 35\n\n1000Brussel\n\nBelgië\n\nTelefoon\n\nT [0800 12 018](tel:080012018)\n\nE-mail\n\n[info@rsvz-inasti.fgov.be](mailto:info@rsvz-inasti.fgov.be)\n\nWebsite\n\n[www.rsvz.be/nl/wettelijke-verplichtingen-van-vennootschappen](http://www.rsvz.be/nl/wettelijke-verplichtingen-van-vennootschappen)\n\n## Ook interessant\n\n[**Winwinlening**\\\\\n\\\\\nMet de Winwinlening moedigt de Vlaamse overheid particulieren aan om achtergestelde leningen aan kmo's te verstrekken met een looptijd van 5 tot 10 ...\\\\\n\\\\\nLees meer\\\\\n\\\\\nEen steunmaatregel van PMV](/nl/subsidies-financiering/subsidiedatabank/winwinlening)\n\n[**Tax Shelter voor startende ondernemingen**\\\\\n\\\\\nParticulieren kunnen een belastingvermindering bekomen van 30 of 45% indien zij rechtstreeks of onrechtstreeks investeren in een startende ...\\\\\n\\\\\nLees meer\\\\\n\\\\\nEen steunmaatregel van FOD Financiën](/nl/subsidies-financiering/subsidiedatabank/tax-shelter-voor-startende-ondernemingen)\n\n[iframe](https://consentcdn.cookiebot.com/sdk/bc-v4.min.html)![Cookiebot session tracker icon loaded](https://imgsct.cookiebot.com/1.gif?dgi=4612ee89-0473-4a1f-85e0-850239ef73a3)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/vrijstelling-van-vennootschapsbijdrage",
      "title": "Vrijstelling van vennootschapsbijdrage | VLAIO"
    }
  },
  {
    "markdown": "# Fiscale ruling (voorafgaande beslissing)\n\n[Download als PDF](/nl/download/pdf?file=generated-pdf/maatregelfiche-fiscale_ruling_voorafgaande_beslissing-261.pdf)\n\nLaatst gewijzigd op 8 apr 2024 ( [Alle wijzigingen](/nl/subsidies-financiering/subsidiedatabank/wijzigingen/261))\n\n### Samengevat\n\nVoor wie\n\nbelastingplichtigen\n\nVoor wat\n\ntoepassing van de belastingwetten op een bepaalde situatie, verrichting of project\n\nRechtszekerheid\n\ndoor afsluiting van een voorafgaande bindende beslissing\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Wat houdt de maatregel in\n\nBelastingplichtigen kunnen een voorafgaande bindende beslissing vragen aan FOD Financiën over de toepassing van de belastingwetten op een bepaalde situatie, verrichting of project, die op fiscaal vlak nog geen uitwerking hebben gehad. Ook buitenlandse natuurlijke of rechtspersonen die zich in België willen vestigen of investeren, kunnen hiervan gebruik maken.\n\nBij de Vlaamse belastingdienst (Vlabel) kan men een voorafgaande beslissing aanvragen over de toepassing van de bepalingen van de Vlaamse Codex Fiscaliteit (VCF). Er wordt vastgesteld hoe in een specifieke situatie of verrichting die op fiscaal vlak nog geen uitwerking heeft gehad, de VCF zal worden toegepast.\n\nHet voordeel van deze federale en Vlaamse voorafgaande beslissing voor de aanvrager is rechtszekerheid. Een ruling kan bijvoorbeeld betrekking hebben op investeringen, transferprijzen of de samenstelling van de belastbare basis bij de taxatie van kostencentra.\n\n## Wie komt in aanmerking\n\nElke natuurlijke persoon of rechtspersoon (ook een vzw) kan een fiscale ruling aanvragen. Dit geldt tevens voor buitenlandse natuurlijke personen of rechtspersonen met plannen om zich in België te vestigen of er te investeren.\n\n## Wat komt in aanmerking\n\nDe aanvraag kan zowel betrekking hebben op beroepszaken als op privé-aangelegenheden.\n\nAlle materies betreffende de toepassing van de belastingwetten kunnen het voorwerp uitmaken van een voorafgaande beslissing. Over een aantal materies is de FOD Financiën en Vlabel echter niet gemachtigd om een ruling te geven, zoals onder meer over de belastingtarieven en de berekening van de belastingen, over de bepalingen die sancties, boetes en belastingverhogingen instellen, ...\n\nVeel aanvragen bij FOD Financiën gaan over de volgende topics:\n\n- kosten eigen aan de werkgever;\n- herstructureringen;\n- auteursrechten;\n- roerende inkomsten;\n- btw.\n\nEen fiscale 'ruling' geldt in principe voor 5 jaar en bindt de Administraties ten opzichte van de belastingplichtige. Hierdoor verkrijgt de aanvrager dus meer rechtszekerheid.\n\nAlle federale voorafgaande beslissingen kan je raadplegen op [Fisconetplus](https://www.minfin.fgov.be/myminfin-web/pages/public/fisconet/search/nl/Voorafgaande%20beslissingen).\n\nEen overzicht van de voorafgaande beslissingen van de Vlaamse belastingdienst kan je terugvinden via deze link: [vlaanderen.be/vlaamse-belastingdienst >standpunten-en-commentaren](https://www.vlaanderen.be/vlaamse-belastingdienst-0?type.IN=preliminary_decision&order_publicationdate=desc) (voorafgaande beslissingen aanvinken).\n\n## Aanvraagprocedure\n\n##### Aanvraag federale ruling\n\n- Bij een federale ruling wordt aangeraden om vooraf een prefilingaanvraag in te dienen. Dit kan per gewone of aangetekende brief, maar ook per mail.\n- Na een volledige analyse van het prefilingdossier kan men worden uitgenodigd om een officiële rulingaanvraag in te dienen.\n- Na ontvangst van de aanvraag stelt het team een voorafgaande beslissing op. Bij aanvaarding wordt deze beslissing aangetekend overgemaakt aan de aanvrager.\n\nOp de website van de Rulingcommissie kan je voor bepaalde rulingaanvragen een ontwerpaanvraag terugvinden. Zie homepagina [www.ruling.be/nl](https://www.ruling.be/nl) (zie onderaan rubriek ontwerpaanvragen).\n\nOm op de verschillende situaties zo goed mogelijk te kunnen inspelen, bepaalt de wet geen beperkende termijn maar enkel een indicatieve termijn van drie maanden. De rulingdienst en de aanvrager kunnen deze termijn binnen redelijke perken en in onderling overleg inkorten of verlengen, rekening houdend met de praktijk en de aard van de aanvraag.\n\nDe oorspronkelijk bepaalde termijn kan bovendien in de loop van het onderzoek en in overleg met de aanvrager worden aangepast, rekening houdend met nieuwe elementen die deze laatste zou indienen of die zouden voortvloeien uit andere gebeurtenissen die tijdens de analyse worden vastgesteld.\n\nMeer informatie kan je terugvinden in de [FAQ](https://www.ruling.be/nl/faq).\n\n##### Aanvraag Vlaamse voorafgaande beslissing\n\n- Een Vlaamse rulingaanvraag wordt niet voorafgegaan door een prefilingfase.\n- De aanvraag van de ruling kan ook hier zowel elektronisch als per brief worden aangevraagd.\n\nDe voorafgaande beslissing wordt hier meegedeeld binnen een termijn van drie maanden vanaf de datum van de indiening van de aanvraag. Uiterlijk binnen vijftien werkdagen vanaf het ogenblik van de aanvraag, wordt de aanvrager ingelicht over de vastgestelde antwoordtermijn.\n\n##### Gemengde dossiers\n\nVoor aangelegenheden die deels onder de Vlaamse en deels onder de federale bevoegdheid vallen, zal Vlabel een bindend advies overmaken aan de federale betrokken dienst die de beslissing dan bezorgt aan de aanvrager.\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank).\n\n### Samengevat\n\nVoor wie\n\nbelastingplichtigen\n\nVoor wat\n\ntoepassing van de belastingwetten op een bepaalde situatie, verrichting of project\n\nRechtszekerheid\n\ndoor afsluiting van een voorafgaande bindende beslissing\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Contact\n\nJe kan een vraag stellen aan de Dienst Voorafgaande beslissingen in fiscale zaken van FOD Financiën door een email te versturen via het [contactformulier](https://www.ruling.be/nl/contact). Ook bij de Vlaamse Belastingdienst kan je best je vraag stellen via dit [contactformulier](https://belastingen.fenb.be/ui/public/contact/email).\n\nFOD Financiën\n\nAfdeling / Dienst\n\nDienst Voorafgaande beslissingen in fiscale zaken\n\nAdres\n\nKoning Albert II Laan 33 – bus 026\n\n1030Brussel\n\nBelgië\n\nTelefoon\n\nT [02 579 38 00](tel:025793800)\n\nE-mail\n\n[dvbsda@minfin.fed.be](mailto:dvbsda@minfin.fed.be)\n\nWebsite\n\n[ruling.be](https://www.ruling.be/nl)\n\nVlaamse Belastingdienst\n\nAfdeling / Dienst\n\nBeleid en Regelgeving\n\nAdres\n\nVaartstraat 16\n\n9300Aalst\n\nBelgië\n\nTelefoon\n\nT [1700](tel:1700)\n\nWebsite\n\n[www.vlaanderen.be/vlaamse-belastingdienst-0?order\\_publicationdate=desc](https://www.vlaanderen.be/vlaamse-belastingdienst-0?order_publicationdate=desc)\n\n## Ook interessant\n\n[**Strategische Transformatiesteun (STS)**\\\\\n\\\\\nOndernemingen kunnen voor de uitvoering van een strategisch transformatieproject (investeringen én/of opleidingsinspanningen) financieel worden ...\\\\\n\\\\\nLees meer\\\\\n\\\\\nEen steunmaatregel van VLAIO](/nl/subsidies-financiering/subsidiedatabank/strategische-transformatiesteun-sts)\n\n[**Vrijstelling doorstorting bedrijfsvoorheffing in steunzones**\\\\\n\\\\\nOndernemingen die investeren in een afgebakende steunzone kunnen een vrijstelling van 25% van de doorstorting van bedrijfsvoorheffing bekomen, voor ...\\\\\n\\\\\nLees meer\\\\\n\\\\\nEen steunmaatregel van FOD Financiën](/nl/subsidies-financiering/subsidiedatabank/vrijstelling-doorstorting-bedrijfsvoorheffing-steunzones)\n\n[iframe](https://consentcdn.cookiebot.com/sdk/bc-v4.min.html)![Cookiebot session tracker icon loaded](https://imgsct.cookiebot.com/1.gif?dgi=4612ee89-0473-4a1f-85e0-850239ef73a3)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/fiscale-ruling-voorafgaande-beslissing",
      "title": "Fiscale ruling (voorafgaande beslissing) | VLAIO"
    }
  },
  {
    "markdown": "# Corona ondersteuningspremie\n\nLaatst gewijzigd op 22 sep 2020 ( [Alle wijzigingen](/nl/subsidies-financiering/subsidiedatabank/wijzigingen/4037))\n\nGeen aanvraag meer mogelijk\n\n\n### Samengevat\n\nVoor wie\n\nzelfstandigen en ondernemingen\n\nVoor wat\n\nomzetdaling van minstens 60% in de doorstartperiode door de beperkende coronamaatregelen\n\nSubsidie\n\n€ 2.000 (€ 1.000 voor bijberoep)\n\n- [Wie komt in aanmerking](#wie-komt-in-aanmerking)\n- [Welke activiteit komt in aanmerking](#welke-activiteit-komt-in-aanmerking)\n- [Omzetdaling](#omzetdaling)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Uitbetalingsprocedure](#uitbetalingsprocedure)\n- [Cumulering](#cumulering)\n- [Vrijgesteld van belasting](#vrijgesteld-van-belasting)\n- [Contact](#contact)\n\n## Wat houdt de maatregel in\n\nOndernemers in het Vlaamse Gewest die door de beperkende maatregelen van de federale overheid te kampen  hadden  met een omzetdaling van minstens 60% in de doorstartperiode, t.o.v. een bepaalde referentieperiode konden bij Agentschap Innoveren & Ondernemen (VLAIO) deze premie van € 2.000 aanvragen. Voor wie een bijberoep uitoefent bedroeg de premie € 1.000.\n\nDeze premie sluit aan bij de [corona hinderpremie](https://www.vlaio.be/nl/subsidies-financiering/corona-hinderpremie) en de [corona compensatiepremie](https://www.vlaio.be/nl/subsidies-financiering/corona-compensatiepremie).\n\nDe online-aanvraag werd verlengd tot en met 31 augustus 2020.\n\n## Wie komt in aanmerking\n\n##### Zelfstandigen en ondernemingen\n\nJe komt in aanmerking als je tot één van de volgende categorieën behoort:\n\n- Zelfstandige in hoofdberoep\n- Zelfstandige in bijberoep die in 2019 een beroepsinkomen (netto belastbaar inkomen) heeft van minstens € 13.993,78\n- Zelfstandige in bijberoep die in 2019 een beroepsinkomen (netto belastbaar inkomen) heeft tussen € 6.996,89 en € 13.993,78 en als loontrekkende minder dan 80% is tewerkgesteld (= helft van de premie)\n- Een vennootschap met rechtspersoonlijkheid van privaat recht met minstens 1 voltijdsequivalent werkend vennoot of minstens 1 voltijdsequivalent bij de RSZ ingeschreven personeelslid\n- Een buitenlandse onderneming met vergelijkbaar statuut met minstens 1 voltijdsequivalent werkend vennoot of minstens 1 voltijdsequivalent bij de RSZ ingeschreven personeelslid\n- Een vereniging met economische activiteit met minstens 1 voltijdsequivalent bij de RSZ ingeschreven personeelslid.\n\nGepensioneerden die een zelfstandige activiteit uitoefenen en student-zelfstandigen komen in aanmerking voor zover ze voldoen aan voormelde voorwaarden. Ook journalisten en andere beroepscategorieën die van rechtswege zijn vrijgesteld van de wettelijke bijdragen kunnen genieten van deze steunmaatregel.\n\n##### Algemene voorwaarden\n\n- De onderneming of zelfstandige beschikt op 1 mei 2020 volgens de Kruispuntbank van Ondernemingen (KBO) over een actieve exploitatiezetel in Vlaanderen. Ondernemingen die zich in een niet-actieve toestand bevinden zijn uitgesloten (bijvoorbeeld ingeval van faillissement, vereffening, stopzetting, enzovoort).\n- De onderneming heeft een actieve exploitatie- of uitbatingszetel in het Vlaamse Gewest.\n- De onderneming moet onder het toepassingsgebied van de corona hinderpremie of van de corona compensatiepremie vallen.\n\n##### Uitgesloten ondernemingen\n\nVolgende ondernemingen zijn uitgesloten:\n\n- holdingvennootschappen;\n- patrimoniumvennootschappen (verhuur en exploitatie van eigen of geleased niet-residentieel onroerend goed, exclusief terreinen);\n- activiteiten van hoofdkantoren;\n- managementvennootschappen waarvan de zaakvoerder van de onderneming zakelijke diensten verleent aan een onderneming die reeds de compensatiepremie ontving en waarin deze zelfde persoon bestuurder, vennoot of zaakvoerder is.\n- de ondernemingen die achterstallige schulden hebben bij VLAIO naar aanleiding van een terugvordering van een onterecht ontvangen corona hinderpremie of corona compensatiepremie;\n- de ondernemingen die op 1 mei 2020 nog niet opgestart waren en niet beschikten over een actieve exploitatiezetel in het Vlaamse Gewest overeenkomstig de Kruispuntbank van Ondernemingen;\n- de ondernemingen die een verminderde omzet hebben die niet het gevolg is van de coronamaatregelen opgelegd door de Nationale Veiligheidsraad.\n\n## Welke activiteit komt in aanmerking\n\nEr kan een onderscheid worden gemaakt tussen:\n\n- de onderneming die verplicht werd te sluiten en waarbij haar locatie verplicht gesloten was ingevolge de coronamaatregelen genomen door de Nationale Veiligheidsraad, zoals bepaald bij de [corona hinderpremie](https://www.vlaio.be/nl/subsidies-financiering/corona-hinderpremie)\n- de onderneming die niet verplicht werd te sluiten maar een omzetdaling van minstens 60 % heeft geleden zoals bepaald bij de [corona compensatiepremie](https://www.vlaio.be/nl/subsidies-financiering/corona-compensatiepremie)\n\nOndernemingen die een verminderde omzet hebben die niet het gevolg is van de coronamaatregelen opgelegd door de Nationale Veiligheidsraad komen niet in aanmerking.\n\n## Omzetdaling\n\n##### Omzetdaling 60%\n\nJe moet als onderneming een omzetdaling van minstens 60% hebben ten gevolge van vermelde exploitatiebeperkingen door de coronamaatregelen in de doorstartperiode. Dit is de periode waarin de onderneming doorstart na de versoepeling van de coronamaatregelen. De referentieperiode is de overeenkomstige maand in 2019.\n\nDe omzetdaling is de daling van de omzet (excl. btw) ingevolge verminderde prestaties door exploitatiebeperkingen opgelegd door de Nationale Veiligheidsraad, dus niet door uitgestelde facturatie. De omzetdaling wordt aangetoond op basis van een van volgende elementen:\n\n- dagontvangsten\n- geleverde prestaties\n- tijdsregistratie\n\n##### Je kwam in aanmerking voor de corona hinderpremie wegens verplichte sluiting van je fysieke locatie\n\nDan moet je een omzetdaling van minstens 60% kunnen aantonen in de maand die volgt op de opheffing van deze verplichte sluiting.\n\nConcreet betreft het volgende heropeningsdata:\n\n|     |     |\n| --- | --- |\n| ##### 18 april 2020 | Doe-het-zelfzaken en tuincentra |\n| ##### 20 april 2020 | Dierenpensions/-hotels |\n| ##### 4 mei 2020 | Stoffenwinkels |\n| ##### 11 mei 2020 | Detailhandel |\n| ##### **18 mei 2020** | Contactberoepen (kapsalons en schoonheidssalons, pedicure, dierentrimsalons, ...)<br>Sportaccomodaties<br>Musea<br>Dierentuinen, ... |\n| ##### 8 juni 2020 | Horeca en toerisme |\n| ##### **1 juli 2020** | Wellnesscentra, met inbegrip van sauna’s<br> Casino’s en speelautomatenhallen<br> Pretparken en binnenspeeltuinen<br> Bioscopen<br> Publiek toegankelijke zwembaden<br> Feestzalen<br> Ook markten en kermissen kunnen terug georganiseerd worden |\n\n##### Je bleef vrijwillig gesloten na het opheffen van deze verplichte sluiting\n\nIndien je koos voor een vrijwillige sluiting na het opheffen van de verplichte sluiting opgelegd door de Nationale Veiligheidsraad, dan kom je nog in aanmerking op voorwaarde dat je uiterlijk op 27 juli 2020 heropend bent.\n\nIndien je je zaak terug mag openen ingevolge de beslissing van de Nationale Veiligheidsraad op respectievelijk 11 mei, 18 mei en 8 juni, dan moet je zaak ook effectief terug heropend zijn uiterlijk op 29 juni 2020.\n\nIndien je je zaak terug mag openen ingevolge de beslissing van de Nationale Veiligheidsraad op respectievelijk 18 april, 20 april, 4 mei en 1 juli, dan moet je zaak ook effectief terug heropend zijn uiterlijk op 27 juli 2020.\n\nDe doorstartperiode is de maand volgend op de heropeningsdatum.\n\n##### Je kwam in aanmerking voor de corona compensatiepremie\n\nDan moet je een omzetdaling van minstens 60% kunnen aantonen in de periode van 1 mei tot 31 mei 2020. De referentieperiode is de periode van 1 mei 2019 tot en met 31 mei 2019.\n\n##### Je had een zeer lage omzet in de referentieperiode van 2019\n\nAls je een abnormaal lage omzet realiseerde door bijvoorbeeld zwangerschapsverlof of arbeidsongeschiktheid, dan mag je de periode vervangen door een andere referentieperiode. In je aanvraag moet je wel motiveren waarom je voor een andere referentieperiode kiest.\n\n##### Je bent een startende onderneming\n\nDan vergelijk je de gerealiseerde omzet in de periode van heropening in 2020 met de verwachte omzet uit je financieel plan voor diezelfde periode. Startende ondernemingen die geen financieel plan moesten neerleggen bij opstart (bv. eenmanszaken) moeten een financieel plan opstellen om de lagere omzet te verantwoorden.\n\n## Omvang steun\n\nDe premie wordt per onderneming toegekend (op basis van het ondernemingsnummer).\n\n##### Ondernemingen en zelfstandigen in hoofdberoep of gelijkgesteld\n\nDeze ondernemingscategorie krijgt een forfaitaire premie van € 2.000.\n\nDe premie wordt verhoogd met een premie voor elke bijkomende exploitatiezetel gelegen in het Vlaamse Gewest, voor zover er minstens één voltijdsequivalent (VTE) personeelslid, ingeschreven bij de Rijksdienst voor de Sociale Zekerheid (RSZ), tewerkgesteld is.\n\nIndien een onderneming meerdere exploitatie- of uitbatingszetels heeft, wordt het aantal premies beperkt tot maximaal vijf per onderneming.\n\n##### Zelfstandigen in bijberoep\n\nEen zelfstandige in bijberoep die in 2019 een beroepsinkomen had tussen € 6.996,89 en € 13.993,78 en als loontrekkende niet 80% of meer is tewerkgesteld, kan een éénmalige forfaitaire premie van € 1.000 bekomen.\n\n##### De-minimis\n\nDeze maatregel valt onder de toepassing van de Europese de-minimis-regelgeving. Hierdoor mag de de-minimissteun aan bedrijven over drie jaar gespreid niet meer dan € 200.000 bedragen. Voor meer info zie [www.vlaio.be/de-minimis](https://www.vlaio.be/nl/begeleiding-advies/financiering/overheidsmaatregelen/veelgestelde-vragen-de-minimis).\n\n## Aanvraagprocedure\n\n##### Aanvraag tot en met 31 augustus 2020\n\nDe onderneming vraagt tijdig de corona ondersteuningspremie aan. De aanvraag kan online worden ingediend tot en met 15 augustus 2020. De online-aanvraag is mogelijk sinds 15 juli 2020 **. Lees aandachtig de [handleiding](https://www.vlaio.be/nl/media/1434) vooraleer je een aanvraag indient.**\n\nPer onderneming dien je één aanvraag in, voor de verschillende exploitatiezetels samen.\n\n##### Belangrijk: Motivering omzetdaling\n\nBij de aanvraag zal de onderneming die nog geen corona hinderpremie of corona compensatiepremie kreeg, de link moeten leggen dat de omzetdaling een gevolg is van de coronamaatregelen opgelegd door de Nationale veiligheidsraad. De link leggen tussen de maatregelen die moeten nageleefd worden en de gevolgen hiervan op de beroepsuitoefening moet als volgt worden gemotiveerd:\n\n1. over welke coronamaatregel het gaat – check hiervoor de [FAQ van de Nationale Veiligheidsraad](https://www.vlaio.be/nl/media/1344)\n2. en hoe deze coronamaatregel de normale uitoefening van zijn beroep onmogelijk maakt\n\n##### Verklaring op eer\n\nBij elke aanvraag moet er een verklaring op eer worden ondertekend. Elke valse verklaring is een inbreuk tegen de wetgeving en zal gesanctioneerd worden.\n\n## Uitbetalingsprocedure\n\n##### Beslissing wordt verstuurd per email\n\nVLAIO zal de aanvraag onderzoeken en toetst hierbij de naleving van de voorwaarden af, opgelegd door de regelgeving, en beslist of de subsidie wordt toegekend. Deze beslissing wordt per e-mail meegedeeld aan de onderneming.\n\n##### Automatische betaling na goedkeuring\n\nDe uitbetaling van de premie gebeurt automatisch na goedkeuring van de aanvraag door VLAIO en enkel op een Belgisch rekeningnummer van de begunstigde onderneming.\n\n##### Controle\n\nEr worden controles uitgevoerd. Dit kan tot 5 jaar na de toekenning van de steun. Indien uit een controle door VLAIO na steuntoekenning blijkt dat de omzetdaling van 60% niet gehaald werd of aan één van de andere voorwaarden opgelegd in deze regelgeving niet werd voldaan, moet de onderneming de uitbetaalde steun aan VLAIO terugbetalen.\n\n## Cumulering\n\nDeze maatregel kan niet worden gecumuleerd met:\n\n- de [Corona-lening (Achtergestelde leningen op 3 jaar)](https://www.vlaio.be/nl/subsidies-financiering/subsidiedatabank/corona-lening-achtergestelde-leningen-op-drie-jaar) van meer dan € 75.000.\n\n## Vrijgesteld van belasting\n\nDe steunmaatregelen die de gemeenschappen en gewesten nemen in het kader van de coronacrisis zijn belastingvrij in de personen- en vennootschapsbelasting. Ook deze premie valt hieronder. Meer informatie kan je terugvinden op de Vlaio website: [www.vlaio.be/nl/begeleiding-advies/financiering/overheidsmaatregelen/veelgestelde-vragen-welke-subsidies-worden](https://www.vlaio.be/nl/begeleiding-advies/financiering/overheidsmaatregelen/veelgestelde-vragen-welke-subsidies-worden).\n\n### Samengevat\n\nVoor wie\n\nzelfstandigen en ondernemingen\n\nVoor wat\n\nomzetdaling van minstens 60% in de doorstartperiode door de beperkende coronamaatregelen\n\nSubsidie\n\n€ 2.000 (€ 1.000 voor bijberoep)\n\n- [Wie komt in aanmerking](#wie-komt-in-aanmerking)\n- [Welke activiteit komt in aanmerking](#welke-activiteit-komt-in-aanmerking)\n- [Omzetdaling](#omzetdaling)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Uitbetalingsprocedure](#uitbetalingsprocedure)\n- [Cumulering](#cumulering)\n- [Vrijgesteld van belasting](#vrijgesteld-van-belasting)\n- [Contact](#contact)\n\n## Contact\n\nAgentschap Innoveren & Ondernemen\n\nAdres\n\nKoning Albert II-laan 35 bus 12\n\n1030 Brussel\n\nBelgië\n\nTelefoon\n\nT [0800 20 555](tel:080020555)\n\nE-mail\n\n[info@vlaio.be](mailto:info@vlaio.be)\n\nWebsite\n\n[www.vlaio.be/nl/subsidies-financiering/corona-ondersteuningspremie](https://www.vlaio.be/nl/subsidies-financiering/corona-ondersteuningspremie)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/corona-ondersteuningspremie",
      "title": "Corona ondersteuningspremie | VLAIO"
    }
  },
  {
    "markdown": "# Vermindering of vrijstelling onroerende voorheffing\n\n[Download als PDF](/nl/download/pdf?file=generated-pdf/maatregelfiche-vermindering_of_vrijstelling_onroerende_voorheffing-5707.pdf)\n\nLaatst gewijzigd op 25 nov 2024 ( [Alle wijzigingen](/nl/subsidies-financiering/subsidiedatabank/wijzigingen/5707))\n\n### Samengevat\n\nVoor wie\n\nondernemingen\n\nVoor wat\n\nvermindering of vrijstelling van de onroerende voorheffing in bepaalde gevallen\n\nFiscaal voordeel\n\nde vermindering of vrijstelling varieert per situatie\n\n- [Energiezuinige gebouwen](#energiezuinige-gebouwen)\n- [Improductiviteit leegstaande bedrijfsruimten](#improductiviteit-leegstaande-bedrijfsruimten)\n- [Materieel en outillage](#materieel-en-outillage)\n- [Vervanging leegstaande of verwaarloosde bedrijfsruimte of woning](#vervanging-leegstaande-of-verwaarloosde-bedrijfsruimte-of-woning)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Wat houdt de maatregel in\n\nOok bedrijven kunnen in bepaalde gevallen een vermindering of vrijstelling van de onroerende voorheffing krijgen. Deze maatregel geeft een overzicht van de belangrijkste verminderingen.\n\n## Energiezuinige gebouwen\n\nBouw- en verbouwprojecten waarvoor een stedenbouwkundige vergunning of een melding nodig is, moeten aan de EPB-eisen voldoen. Dit zijn eisen zoals het behalen van een maximum isolatiepeil (K-peil) of schilpeil (S-peil voor woningen) en een maximum energiepeil (E-peil, niet voor industriële ruimtes). Nieuwe gebouwen en ingrijpende energetische renovaties die een laag E-peil bereiken genieten van de Vlaamse overheid een vermindering van de onroerende voorheffing.\n\n**Opgelet!** Deze vermindering worden stopgezet voor bouwvergunningen vanaf 1 oktober 2025. Concreet zullen er voor bouwvergunningen die aangevraagd worden vanaf 1 oktober 2025 geen vermindering voor 'energetische renovatie' meer worden verleend. Voor vergunningen aangevraagd vóór 1 oktober 2025 blijft de huidige regelgeving gelden. Alle verminderingen die al toegekend werden, blijven geldig voor de resterende periode.\n\nRaadpleeg deze maatregel [Vermindering onroerende voorheffing voor gebouwen met laag E-peil](https://www.vlaio.be/nl/subsidies-financiering/subsidiedatabank/vermindering-onroerende-voorheffing-voor-gebouwen-met-laag) voor meer informatie.\n\n##### Aanvraagprocedure\n\nDe vermindering van de onroerende voorheffing zal automatisch toegekend worden aan de hand van de EPB-aangiftes (EPB-verslaggever) van gebouwen die het Vlaams Energie- en Klimaatagentschap (VEKA) bereiken.\n\nZie: Vlaanderen.be > Verminderingen onroerende voorheffing > [Vermindering van de onroerende voorheffing voor energiezuinige gebouwen](https://www.vlaanderen.be/vermindering-van-de-onroerende-voorheffing-voor-energiezuinige-gebouwen \"(opent in een nieuw venster)\").\n\n## Improductiviteit leegstaande bedrijfsruimten\n\nWie eigenaar is van een leegstaande, niet-gemeubileerde bedrijfsruimte (onbebouwde gronden en gemeubelde gebouwen komen dus niet in aanmerking) die geen inkomsten opbrengt, kan in bepaalde situaties een vermindering van de onroerende voorheffing aanvragen.\n\n##### Belangrijkste voorwaarden\n\n- Het gebouw moet gedurende minstens 90 dagen in de loop van een jaar improductief zijn geweest. Deze 90 dagen of meer moeten vallen in hetzelfde aanslagjaar en moeten niet noodzakelijk opeenvolgend zijn. De vermindering is niet mogelijk als het gebouw in de loop van twee kalenderjaren meer dan 12 maanden niet in gebruik is geweest, zelfs wanneer deze 12 maanden niet aaneensluiten. Deze maximumtermijn geldt niet voor gebouwen die zijn opgenomen in een onteigeningsplan, niet kunnen worden gebruikt ingevolge een ramp, overmacht, niet-afgehandelde erfenisprocedure of verbouwing/renovatie met een sociaal of cultureel doel die uitgevoerd wordt door een sociale woonorganisatie of in opdracht van een overheid.\n\n- Deze improductiviteit moet onvrijwillig zijn. Het is aan de belastingplichtige om de onvrijwilligheid te bewijzen.\n\n\nOok indien je eigenaar bent van een bedrijfsruimte die niet gebruikt kan worden doordat ze door een ramp volledig of gedeeltelijk vernield is, kom je voor een dergelijke vermindering in aanmerking.\n\n##### Aanvraagprocedure\n\nAanvragen gebeurt door bezwaar in te dienen bij de Vlaamse Belastingdienst (VLABEL) nadat je het bijhorende aanslagbiljet hebt betaald. Je kan dit aanvragen tot 31 maart van het jaar dat volgt op dat aanslagjaar.\n\nHet is aan de belastingplichtige om de onvrijwilligheid te bewijzen gedurende minsten 90 dagen. Dit kan aan de hand van getuigenissen, facturen van water, gas of elektriciteit, huuraanbiedingen in tijdschriften of op websites, foto’s, expertiserapporten, enz.\n\nZie: Vlaanderen.be > Verminderingen onroerende voorheffing > [Proportionele vermindering van de onroerende voorheffing](https://www.vlaanderen.be/proportionele-vermindering-van-de-onroerende-voorheffing \"(opent in een nieuw venster)\").\n\n## Materieel en outillage\n\nOok voor 'Materieel en outillage' kan er in bepaalde gevallen een vermindering of vrijstelling worden genoten. Dit omvat alle bedrijfsuitrusting (alle toestellen, machines en andere installaties) die gebruikt worden door een nijverheids-, handels- of ambachtsbedrijf.\n\n##### **Nieuw materieel en outillage**\n\nOm de economie te stimuleren worden investeringen in nieuw materieel en outillage vrijgesteld van onroerende voorheffing.\n\nDe voorwaarden zijn:\n\n- Het kadastraal inkomen (KI) van nieuw materieel en outillage is volledig vrijgesteld, ook als er op dat perceel al materieel en outillage aanwezig was. De vrijstelling geldt dus niet voor tweedehands materieel en outillage.\n- Als bijkomende voorwaarde geldt dat de ondernemingen de energiebeleidsovereenkomst die door de Vlaamse Regering werd opgemaakt en die op hen van toepassing is, ondertekend hebben en ze naleven.\n\nAanvragen gebeurt door bezwaar in te dienen bij de Vlaamse Belastingdienst nadat je het bijhorende aanslagbiljet hebt betaald.\n\nZie: Vlaanderen.be > Vrijstellingen onroerende voorheffing > [Vrijstelling van de onroerende voorheffing voor nieuw materieel en outillage](https://www.vlaanderen.be/vrijstelling-van-de-onroerende-voorheffing-voor-nieuw-materieel-en-outillage \"(opent in een nieuw venster)\").\n\n##### Vernieling of inactiviteit van materieel en outillage\n\nNet zoals bij bedrijfsruimten kan er ook voor bedrijfsuitrusting een vrijstelling of vermindering worden toegekend.\n\nEen vermindering is mogelijk als er sprake is van een volledige vernieling, of een gedeeltelijke vernieling die minstens 25% van het K.I. van het materieel en de outillage vertegenwoordigt. De belangrijkste voorwaarden zijn:\n\n- het materieel moet in de loop van het aanslagjaar minstens 90 dagen buiten werking zijn gebleven.\n- er moet geen 'onvrijwilligheid' worden aangetoond. De inactiviteit moet dus niet noodzakelijk te wijten zijn aan buitengewone gebeurtenissen.\n- de maximale periode van 12 maanden voor de inactiviteit van bedrijfsuitrusting is niet van toepassing.\n\nAanvragen gebeurt door bezwaar in te dienen bij de Vlaamse Belastingdienst nadat je het bijhorende aanslagbiljet hebt betaald. Je kan dit aanvragen tot 31 maart van het jaar dat volgt op dat aanslagjaar.\n\nZie: Vlaanderen.be > Verminderingen onroerende voorheffing > [Proportionele vermindering van de onroerende voorheffing](https://www.vlaanderen.be/proportionele-vermindering-van-de-onroerende-voorheffing \"(opent in een nieuw venster)\").\n\n## Vervanging leegstaande of verwaarloosde bedrijfsruimte of woning\n\n##### Vervanging bedrijfsgebouw\n\nWie een bedrijfsruimte, die leegstaat of verwaarloosd is, vervangt door één of meerdere nieuwe woningen of bedrijfsruimten, kan een vrijstelling van onroerende voorheffing bekomen voor een periode van vijf jaar. Het bedrag van de vrijstelling wordt beperkt tot € 1.000 per nieuwe woning of € 4.000 voor een nieuwe bedrijfsruimte.\n\n**Belangrijkste voorwaarden**\n\n- De bedrijfsruimte die je laat slopen moet op de gewestelijke inventaris van leegstaande of verwaarloosde bedrijfsruimten staan.\n\n- De bedrijfsruimte moet worden vervangen door één of meerdere nieuwe woningen of bedrijfsgebouwen.\n\n- Er moet een omgevingsvergunning worden afgeleverd of een meldingsakte worden opgemaakt voor de sloop- en bouwwerken.\n\n\n**Aanvraagprocedure**\n\nDe vrijstelling moet je aanvragen via een bepaald formulier vanaf het aanslagjaar dat volgt op het jaar dat de bedrijfsruimte niet meer opgenomen is op de gewestelijke inventaris van leegstaande of verwaarloosde bedrijfsruimten.\n\nZie: Vlaanderen.be > Vrijstellingen onroerende voorheffing > [Vrijstelling van onroerende voorheffing na sloop en vervanging van een leegstaande of verwaarloosde bedrijfsruimte](https://www.vlaanderen.be/vrijstelling-van-onroerende-voorheffing-na-sloop-en-vervanging-van-een-leegstaande-of-verwaarloosde-bedrijfsruimte \"(opent in een nieuw venster)\").\n\n##### Vervanging woning\n\nWie een woning, die leegstaat of verwaarloosd is, vervangt door één of meerdere nieuwe woningen of bedrijfsruimten, kan een vrijstelling van onroerende voorheffing bekomen voor een periode van vijf jaar. Het bedrag van de vrijstelling wordt beperkt tot € 1.000 per nieuwe woning of € 4.000 voor een nieuwe bedrijfsruimte.\n\n**Belangrijkste voorwaarden**\n\n- De woning die je laat slopen moet op de gewestelijke inventaris van ongeschikte of onbewoonbare woningen staan.\n\n- De woning moet worden vervangen door één of meerdere nieuwe woningen of bedrijfsgebouwen.\n\n- Er moet een omgevingsvergunning worden afgeleverd of een meldingsakte worden opgemaakt voor de sloop- en bouwwerken.\n\n\n**Aanvraagprocedure**\n\nDe vrijstelling moet je aanvragen via een bepaald formulier vanaf het aanslagjaar dat volgt op het jaar dat de woning niet meer opgenomen is op de gewestelijke inventaris van ongeschikte of onbewoonbare woningen.\n\nZie: Vlaanderen.be > Vrijstellingen onroerende voorheffing > [Vrijstelling van onroerende voorheffing na sloop en vervanging van een ongeschikte of onbewoonbare woning](https://www.vlaanderen.be/vrijstelling-van-onroerende-voorheffing-na-sloop-en-vervanging-van-een-ongeschikte-of-onbewoonbare-woning \"(opent in een nieuw venster)\").\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis ' [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank)'.\n\n### Samengevat\n\nVoor wie\n\nondernemingen\n\nVoor wat\n\nvermindering of vrijstelling van de onroerende voorheffing in bepaalde gevallen\n\nFiscaal voordeel\n\nde vermindering of vrijstelling varieert per situatie\n\n- [Energiezuinige gebouwen](#energiezuinige-gebouwen)\n- [Improductiviteit leegstaande bedrijfsruimten](#improductiviteit-leegstaande-bedrijfsruimten)\n- [Materieel en outillage](#materieel-en-outillage)\n- [Vervanging leegstaande of verwaarloosde bedrijfsruimte of woning](#vervanging-leegstaande-of-verwaarloosde-bedrijfsruimte-of-woning)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Contact\n\nVLABEL kan je contacteren via het [contactformulier](https://belastingen.fenb.be/ui/link/contact \"(opent in een nieuw venster)\") of via het gratis nummer 1700.\n\nVlaamse Belastingdienst (VLABEL)\n\nAfdeling / Dienst\n\n(postadres)\n\nAdres\n\nVaartstraat 16\n\n9300Aalst\n\nBelgië\n\nTelefoon\n\nT [1700](tel:1700)\n\nWebsite\n\n[www.vlaanderen.be/onroerende-voorheffing/verminderingen-onroerende-voorheffing](https://www.vlaanderen.be/onroerende-voorheffing/verminderingen-onroerende-voorheffing \"(opent in een nieuw venster)\")\n\n## Ook interessant\n\n[**Sanering van leegstaande en/of verwaarloosde bedrijfsruimten**\\\\\n\\\\\nWie minder dan 2 jaar eigenaar is van een leegstaande en/of verwaarloosde bedrijfsruimten (die minstens twee jaar is opgenomen in de Inventaris en ...\\\\\n\\\\\nLees meer\\\\\n\\\\\nEen steunmaatregel van Departement Omgeving (Vlaamse overheid)](/nl/subsidies-financiering/subsidiedatabank/sanering-van-leegstaande-enof-verwaarloosde-bedrijfsruimten)\n\n[**Vermindering onroerende voorheffing voor gebouwen met laag E-peil**\\\\\n\\\\\nBouw- en verbouwprojecten waarvoor een stedenbouwkundige vergunning of een melding nodig is, moeten aan de EPB-eisen voldoen. Nieuwe gebouwen en ...\\\\\n\\\\\nLees meer\\\\\n\\\\\nEen steunmaatregel van Vlaamse Belastingdienst](/nl/subsidies-financiering/subsidiedatabank/vermindering-onroerende-voorheffing-voor-gebouwen-met-laag-e-peil)\n\n[**Investeringsaftrek**\\\\\n\\\\\nOndernemingen kunnen voor de uitvoering van bepaalde investeringen een bepaald percentage van de aanschaffings- of beleggingswaarde van de ...\\\\\n\\\\\nLees meer\\\\\n\\\\\nEen steunmaatregel van FOD Financiën](/nl/subsidies-financiering/subsidiedatabank/investeringsaftrek)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/vermindering-vrijstelling-onroerende-voorheffing",
      "title": "Vermindering of vrijstelling onroerende voorheffing | VLAIO"
    }
  },
  {
    "markdown": "# Vlaams Innovatiefonds- VINNOF\n\nLaatst gewijzigd op 17 nov 2017 ( [Alle wijzigingen](/nl/subsidies-financiering/subsidiedatabank/wijzigingen/370))\n\nGeen aanvraag meer mogelijk\n\n\n- [Contact](#contact)\n\n## Wat houdt de maatregel in\n\nPMV verstrekte via VINNOF zaaikapitaal aan innovatieve starters en jonge ondernemingen (< 6 jaar) in hun initiële groeifase in Vlaanderen. **PMV is echter met een fijne kam door haar arsenaal aan producten gegaan. Hierdoor verdwijnen de standaardinstrumenten zoals dit fonds en gaat men sinds begin 2016 voor een nieuwe meer klantvriendelijke aanpak: “een financieringsoplossing op maat”. Voor meer informatie kan u de maatregel [PMV Risicokapitaal](https://www.vlaio.be/nl/subsidies-financiering/subsidiedatabank/pmv-risicokapitaal) raadplegen.**\n\n- [Contact](#contact)\n\n## Contact\n\nPMV\n\nAfdeling / Dienst\n\nRisicokapitaal\n\nAdres\n\nOude Graanmarkt 63\n\n1000Brussel\n\nBelgië\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/vlaams-innovatiefonds-vinnof",
      "title": "Vlaams Innovatiefonds- VINNOF | VLAIO"
    }
  },
  {
    "markdown": "# Emissievrije voertuigen steun\n\n[Download als PDF](/nl/download/pdf?file=generated-pdf/maatregelfiche-emissievrije_voertuigen_steun-9990.pdf)\n\nLaatst gewijzigd op 2 dec 2024 ( [Alle wijzigingen](/nl/subsidies-financiering/subsidiedatabank/wijzigingen/9990))\n\n### Samengevat\n\nVoor wie\n\nondernemingen\n\nVoor wat\n\ninvesteringen in een klimaatvriendelijk voertuig\n\nSubsidie/Fiscaal voordeel\n\nvarieert per instrument\n\n- [Vrachtwagens](#vrachtwagens)\n- [Bussen](#bussen)\n- [Werkvoertuigen](#werkvoertuigen)\n- [Andere voertuigen](#andere-voertuigen)\n- [Blijf op de hoogte](#blijf-op-de-hoogte)\n- [De-minimis](#de-minimis)\n- [Contact](#contact)\n- [Ook interessant](#maatregelen)\n- [Coaching en advies](#initiatieven)\n\n## Wat houdt de maatregel in\n\nOndernemingen die investeren in klimaat- en milieuvriendelijke vrachtwagens, bussen, werkvoertuigen en bedrijfswagens kunnen van de Vlaamse en Federale overheid steun bekomen in de vorm van subsidies en fiscale voordelen. Hier vind je een overzicht van de belangrijkste steunmogelijkheden.\n\nKlimaat- en milieuvriendelijke voertuigen worden batterij-elektrisch aangedreven of via een brandstofcel op waterstof. Voertuigen kunnen ook omgebouwd worden van een versie op fossiele brandstof naar een versie op elektriciteit of waterstof.\n\nBekijk ook de informatie over steunmaatregelen voor duurzame mobiliteit voor fietsen, laadpalen, en andere projecten in de overzichtsmaatregel [Duurzame bedrijfsmobiliteit steun](https://www.vlaio.be/nl/subsidies-financiering/subsidiedatabank/duurzame-bedrijfsmobiliteit-steun) en [Duurzaam Woon-werkverkeer steun](https://www.vlaio.be/nl/subsidies-financiering/subsidiedatabank/duurzaam-woon-werkverkeer-steun) in de Subsidiedatabank.\n\n## Vrachtwagens\n\n##### Ecologiepremie+\n\nEen ecologiepremie is een financiële tegemoetkoming voor ondernemingen die ecologie-investeringen realiseren in het Vlaamse Gewest. Vlaanderen neemt daarbij een deel van de extra investeringskosten, die een dergelijke investering met zich meebrengt, voor haar rekening.\n\nDe ecologiepremie+ wordt toegekend aan investeringen in technologieën die voorkomen op de [Limitatieve Technologieënlijst](https://www.vlaio.be/nl/subsidies-financiering/limitatieve-technologieen) (LTL), en die voldoen aan de voorwaarden.\n\nDe steun varieert afhankelijk van de grootte van de onderneming. Een kmo dient te beantwoorden aan de Europese kmo-definitie.\n\nOnderstaande types vrachtwagens komen in aanmerking voor een Ecologiepremie+:\n\n**Lichte vracht (<3,5t) met brandstofcel op waterstof**\n\n- [Technologienummer 553](https://www.vlaio.be/nl/subsidies-financiering/limitatieve-technologieen/voertuig-lichte-vracht-max-35-ton-met-als-aandrijving-een-brandstofcelsysteem-op)\n- maximum twee voertuigen per onderneming\n- Nettosubsidie: 32,5% (kmo), 19,5% (go)\n\n**Vrachtwagen (>3,5t) met brandstofcel op waterstof**\n\n- [Technologienummer 201087](https://www.vlaio.be/nl/subsidies-financiering/limitatieve-technologieen/vrachtwagen-met-als-aandrijving-een-brandstofcelsysteem-op-waterstof)\n- maximum twee voertuigen per onderneming\n- Nettosubsidie: 22,5% (kmo), 13,5% (go)\n\n**Batterij-elektrische vrachtwagen**\n\n- [Technologienummer 201071](https://www.vlaio.be/nl/subsidies-financiering/limitatieve-technologieen/elektrische-vrachtwagen)\n- maximum in aanmerking komend investeringsbedrag van € 400.000\n- maximum twee voertuigen per onderneming\n- Nettosubsidie: 35% (kmo), 21% (go)\n\n**Dual-fuel vrachtwagen (waterstof-diesel)**\n\n- [Technologienummer 201084](https://www.vlaio.be/nl/subsidies-financiering/limitatieve-technologieen/vrachtwagen-met-dual-fuel-waterstof-diesel-verbrandingsmotor)\n- maximum twee voertuigen per onderneming\n- Nettosubsidie: 13,5% (kmo), 6,75% (go)\n\nOok de ombouw van vrachtwagens komt in aanmerking voor steun:\n\n**Ombouw van diesel naar batterij-elektrisch**\n\n- [Technologienummer 201098](https://www.vlaio.be/nl/subsidies-financiering/limitatieve-technologieen/ombouw-van-een-dieselvrachtwagen-naar-een-elektrische-vrachtwagen)\n- maximum twee voertuigen per onderneming\n- Nettosubsidie: 50% (kmo), 30% (go)\n\n**Ombouw naar dual fuel (waterstof-diesel)**\n\n- [Technologienummer 201085](https://www.vlaio.be/nl/subsidies-financiering/limitatieve-technologieen/ombouw-van-een-transportmiddel-naar-een-transportmiddel-met-een-dual-fuel)\n- maximum twee transportmiddelen per onderneming\n- Nettosubsidie: 30% (kmo), 15% (go)\n\n**Ombouw naar waterstof**\n\n- [Technologienummer 201051](https://www.vlaio.be/nl/subsidies-financiering/limitatieve-technologieen/ombouw-van-transportmiddelen-naar-systemen-met-als-aandrijving-een)\n- maximum twee transportmiddelen per onderneming\n- Nettosubsidie: 50% (kmo), 30% (go)\n\nHet totale bedrag aan toegekende ecologiepremie bedraagt maximaal € 1 miljoen per onderneming over een periode van 3 jaar.\n\nMeer informatie kan je terugvinden op [vlaio.be/ecologiepremie](https://www.vlaio.be/nl/subsidies-financiering/ecologiepremie).\n\n##### Investeringsaftrek en verhoogde aftrek voor koolstofemissievrije vrachtwagens\n\nJe kan als onderneming voor bepaalde investeringen een investeringsaftrek verkrijgen. Dit is een fiscaal voordeel waarbij men een bepaald percentage van de aanschaffings- of beleggingswaarde van de investeringen uitgevoerd tijdens het belastbaar tijdperk, mag aftrekken van de belastbare winst.\n\nVoor de aankoop van een vrachtwagen kan je een beroep doen op de gewone investeringsaftrek. Dit basispercentage bedraagt in 2024 (aj 2025) 8% als je voldoet aan de fiscale definitie van kleine onderneming.\n\nBovendien geldt er momenteel een verhoogde aftrek voor koolstofemissievrije vrachtwagens. In 2024 (aj 2025) is dit 31,5%. Deze richt zich zowel tot kleine als grote ondernemingen volgens de fiscale definitie. **Opgelet!** Deze staatssteun kan niet worden gecumuleerd met de Ecologiepremie+.\n\nDeze maatregel wordt grondig hervormd in 2025! Meer informatie vind je op de pagina [Investeringsaftrek](https://www.vlaio.be/nl/subsidies-financiering/subsidiedatabank/investeringsaftrek) in de Subsidiedatabank.\n\n##### Vrijstelling jaarlijkse verkeersbelasting en de belasting op inverkeerstelling\n\nLichte vrachtauto's en de alleenrijdende trekkers, \"die uitsluitend aangedreven worden door een elektrische motor of waterstof\" kunnen genieten van een volledige vrijstelling van de jaarlijkse verkeersbelasting en de belasting op de inverkeerstelling.\n\nMeer informatie kan je raadplegen op [Vrijstelling voor pure elektrische en pure waterstofvoertuigen](https://www.vlaanderen.be/vrijstelling-voor-pure-elektrische-en-pure-waterstofvoertuigen \"(opent in een nieuw venster)\").\n\n##### Vrijstelling kilometerheffing voor emissievrij vrachtvervoer\n\nVanaf 1 januari 2024 moeten emissievrije voertuigen die maximaal 4,25 ton wegen tijdelijk geen kilometerheffing betalen. Een On Board Unit (OBU) blijft wel verplicht.\n\nVoor voertuigen zwaarder dan 4,25 ton wordt enkel de externe kostenheffing (het gedeelte van de kilometerheffing dat gerelateerd is aan de kosten veroorzaakt door luchtverontreiniging en geluidshinder) op nul gebracht. Het andere gedeelte van de heffing wordt als volgt verminderd:\n\n- 100% vanaf 1 januari 2024 tot en met 31 december 2025\n- 80% vanaf 1 januari 2026 tot en met 31 december 2026\n- 60% vanaf 1 januari 2027 tot en met 31 december 2027\n- 40% vanaf 1 januari 2028 tot en met 31 december 2028\n- 20% vanaf 1 januari 2029 tot en met 31 december 2029\n\nMeer informatie kan je raadplegen op [Tijdelijke vrijstelling betalingsverplichting voor emissievrij vrachtvervoer](https://www.vlaanderen.be/kilometerheffing/tijdelijke-vrijstelling-betalingsverplichting-voor-emissievrij-vrachtvervoer \"(opent in een nieuw venster)\").\n\n## Bussen\n\n##### Ecologiepremie+\n\nOok de aankoop van bepaalde types van bussen komt in aanmerking voor de Ecologiepremie+:\n\n**Batterij-elektrische bus of autocar**\n\n- [Technologienummer 201072](https://www.vlaio.be/nl/subsidies-financiering/limitatieve-technologieen/elektrische-autobus-autocar)\n- maximum in aanmerking komend investeringsbedrag van € 600.000\n- maximum twee voertuigen per onderneming\n- Nettosubsidie: 27,5% (kmo), 16,5% (go)\n\nOok de ombouw van bussen komt in aanmerking voor steun:\n\n**Ombouw naar dual fuel (waterstof-diesel)**\n\n- [Technologienummer 201085](https://www.vlaio.be/nl/subsidies-financiering/limitatieve-technologieen/ombouw-van-een-transportmiddel-naar-een-transportmiddel-met-een-dual-fuel)\n- maximum twee transportmiddelen per onderneming\n- Nettosubsidie: 30% (kmo), 15% (go)\n\n**Ombouw naar waterstof**\n\n- [Technologienummer 201051](https://www.vlaio.be/nl/subsidies-financiering/limitatieve-technologieen/ombouw-van-transportmiddelen-naar-systemen-met-als-aandrijving-een)\n- maximum twee transportmiddelen per onderneming\n- Nettosubsidie: 50% (kmo), 30% (go)\n\nHet totale bedrag aan toegekende ecologiepremie bedraagt maximaal € 1 miljoen per onderneming over een periode van 3 jaar.\n\nMeer informatie kan je terugvinden op [vlaio.be/ecologiepremie](https://www.vlaio.be/nl/subsidies-financiering/ecologiepremie).\n\n##### Investeringsaftrek\n\nVoor de aankoop van een autobus kan je een beroep doen op de gewone investeringsaftrek als je voldoet aan de definitie van kleine onderneming volgens de fiscale definitie.\n\nDeze maatregel wordt grondig hervormd in 2025! Meer informatie vind je op de pagina [Investeringsaftrek](https://www.vlaio.be/nl/subsidies-financiering/subsidiedatabank/investeringsaftrek) in de Subsidiedatabank.\n\n## Werkvoertuigen\n\n##### Ecologiepremie+\n\nVolgende types werkvoertuigen komen in aanmerking voor een Ecologiepremie+:\n\n**Batterij-elektrische offroad mobiel werkvoertuig**\n\n- [Technologienummer 201095](https://www.vlaio.be/nl/subsidies-financiering/limitatieve-technologieen/elektrisch-mobiel-werktuig-offroad)\n- Belangrijke voorwaarden:\n  - De massa van het werkvoertuig is groter of gelijk aan 5 ton in rijklare toestand.\n  - Het moet gaan om een offroad werkvoertuig zoals een graafwagen, bulldozer, …\n  - Het werktuig dient enkel voor het verrichten van werkzaamheden in open lucht.\n  - De batterij wordt opgeladen met netstroom, eigen groene energie of restenergie.\n  - Werkvoertuigen met hybride energievoorziening voor het werktuig komen niet in aanmerking.\n  - Het werktuig bevindt zich vast aan het voertuig.\n- Nettosubsidie: 25% (kmo), 20% (go)\n\n**Elektrisch aangedreven werktuig op een truckchassis of aanhanger**\n\n- [Technologienummer 201096](https://www.vlaio.be/nl/subsidies-financiering/limitatieve-technologieen/elektrisch-aangedreven-werktuig-op-een-truckchassis-aanhanger)\n- Belangrijke voorwaarden:\n  - Stroomvoorziening via netstroom of batterij. Indien batterij, dan wordt deze opgeladen met netstroom, eigen groene energie of restenergie\n  - Werkvoertuigen met hybride energievoorziening voor het werktuig komen niet in aanmerking\n  - Het werktuig bevindt zich vast aan een truck of op een aanhanger die aan een trekker kan gekoppeld worden\n- Nettosubsidie: 17,5% (kmo), 14% (go)\n\nOok de ombouw van (offroad) werkvoertuigen komt in aanmerking voor steun:\n\n**Ombouw naar dual fuel (waterstof-diesel)**\n\n- [Technologienummer 201085](https://www.vlaio.be/nl/subsidies-financiering/limitatieve-technologieen/ombouw-van-een-transportmiddel-naar-een-transportmiddel-met-een-dual-fuel)\n- maximum twee transportmiddelen per onderneming\n- Nettosubsidie: 30% (kmo), 15% (go)\n\n**Ombouw naar waterstof**\n\n- [Technologienummer 201051](https://www.vlaio.be/nl/subsidies-financiering/limitatieve-technologieen/ombouw-van-transportmiddelen-naar-systemen-met-als-aandrijving-een)\n- maximum twee transportmiddelen per onderneming\n- Nettosubsidie: 50% (kmo), 30% (go)\n\nHet totale bedrag aan toegekende ecologiepremie bedraagt maximaal € 1 miljoen per onderneming over een periode van 3 jaar.\n\nMeer informatie kan je terugvinden op [vlaio.be/ecologiepremie](https://www.vlaio.be/nl/subsidies-financiering/ecologiepremie).\n\n##### Investeringsaftrek\n\nVoor de aankoop van een werkvoertuig kan je een beroep doen op de gewone investeringsaftrek als je voldoet aan de definitie van kleine onderneming volgens de fiscale definitie.\n\nDeze maatregel wordt grondig hervormd in 2025! Meer informatie vind je op de pagina [Investeringsaftrek](https://www.vlaio.be/nl/subsidies-financiering/subsidiedatabank/investeringsaftrek) in de Subsidiedatabank.\n\n##### Vrijstelling jaarlijkse verkeersbelasting en de belasting op inverkeerstelling\n\nWerkvoertuigen \"die uitsluitend aangedreven worden door een elektrische motor of waterstof\" kunnen genieten van een volledige vrijstelling van de jaarlijkse verkeersbelasting en de belasting op de inverkeerstelling.\n\nMeer informatie kan je raadplegen op [Vrijstelling voor pure elektrische en pure waterstofvoertuigen](https://www.vlaanderen.be/vrijstelling-voor-pure-elektrische-en-pure-waterstofvoertuigen \"(opent in een nieuw venster)\").\n\n## Andere voertuigen\n\n##### Elektrische bedrijfswagens 100% aftrekbaar\n\nEen bedrijfswagen omvat voor de fiscus de **personenwagens, auto’s voor dubbel gebruik en minibussen**, met inbegrip van ‘valse’ lichte vrachtauto’s (lichte vrachtauto’s die niet voldoen aan de fiscale definitie van lichte vracht). Het aftrekpercentage van een bedrijfswagen wordt momenteel bepaald aan de hand van een bepaalde formule waarbij de CO2-uitstoot en het motortype van de wagen de grootste impact heeft. Hoe hoger de uitstoot van de wagen, hoe lager het fiscale aftrekpercentage. Het aftrekpercentage kan echter nooit lager zijn dan 40% en nooit hoger dan 100%.\n\nSinds 1 januari 2020 geldt het fiscale aftrekpercentage voor volledig elektrische bedrijfswagens 100% aftrekbaar gedurende de volledige gebruiksduur. Vanaf 2027 zal het aftrekpercentage jaar na jaar afgebouwd worden. Hierbij zal gekeken worden naar het aftrekpercentage dat van toepassing is in het jaar van aankoop (lease of huur). Dit percentage zal vervolgens gedurende de gehele gebruiksduur behouden blijven. Voor elektrische wagens die aangekocht worden tussen 1 januari 2027 en 31 december 2027 zal er gedurende de hele gebruiksduur een aftrekpercentage van 95% van toepassing zijn. De fiscale aftrekbaarheid wordt jaar na jaar afgebouwd om uiteindelijk tot een vast aftrekpercentage van 67,5% te komen vanaf 1 januari 2031.\n\nDeze regels gelden zowel in de vennootschaps- en personenbelasting. Voor meer informatie kan je de [Circulaire 2024/C/50 met FAQ over de fiscale vergroening van de mobiliteit op het vlak van de autofiscaliteit](https://www.minfin.fgov.be/myminfin-web/pages/public/fisconet/document/779df88a-d121-4a8c-a1a5-85ac25a3aa4e \"(opent in een nieuw venster)\") raadplegen.\n\n##### Premie voor zero-emissie voertuigen\n\n**Opgelet!** Deze premie werd vervroegd stopgezet. De Vlaamse overheid kende een premie toe bij de aankoop van zero-emissievoertuigen (volledig elektrische wagens en wagens met brandstofcellen). Alleen zero-emissiewagens die ten laatste op 22 november 2024 werden aangekocht komen nog in aanmerking. Tot en met 31 december 2024 kunnen kopers hun verkoopovereenkomst aanmelden via het e-loket van de Vlaamse overheid. Meer informatie vind je op [www.vlaanderen.be/premie-voor-aankoop-van-een-elektrische-wagen](https://www.vlaanderen.be/premie-voor-aankoop-van-een-elektrische-wagen \"(opent in een nieuw venster)\").\n\nDe doelgroepen van de premie zijn natuurlijke personen, vzw’s en autodeelbedrijven. De premie is er enkel voor wagens die bedoeld zijn voor personenvervoer (M1), voor het vervoer van goederen met een beperkt gewicht tot 3500 kg (N1) en zware micro-stadswagens (L7e-C). De premie bedraagt € 5.000 voor nieuwe wagens en € 3.000 voor tweedehandswagens in 2024. Niet alle modellen komen in aanmerking. Er geldt immers een plafond op de aankoopprijs van het voertuig (max. € 40.000 incl. btw). De oorspronkelijke cataloguswaarde van een tweedehandsvoertuig mag niet hoger dan € 60.000 (incl. btw) bedragen.\n\nEen eenmanszaak is een natuurlijke persoon en kan dus aanspraak maken op deze premie. Het maakt in dit geval niet uit of het voertuig zal gebruikt worden voor beroepsdoeleinden.\n\nJe kan deze premie aanvragen via het e-loket. Meer informatie vind je op [www.vlaanderen.be/premie-voor-aankoop-van-een-elektrische-wagen](https://www.vlaanderen.be/premie-voor-aankoop-van-een-elektrische-wagen \"(opent in een nieuw venster)\").\n\n##### Investeringsaftrek\n\nVoor de aankoop van bepaalde personenwagens kan je een beroep doen op de gewone investeringsaftrek van 8% in 2024 (aj 2025) als je voldoet aan de fiscale definitie van kleine onderneming:\n\n- voertuigen die uitsluitend gebruikt worden voor een **taxidienst of voor verhuring met bestuurder** en op grond daarvan van de verkeersbelasting op de autovoertuigen vrijgesteld zijn\n- **voertuigen die in erkende autorijscholen** uitsluitend worden gebruikt voor praktisch onderricht en daartoe speciaal zijn uitgerust\n- de **lichte vrachtauto's** die voldoen aan de [fiscale definitie](https://financien.belgium.be/nl/particulieren/vervoer/inschrijving_en_belastingen/lichte_vrachtauto#q3 \"(opent in een nieuw venster)\") **(** volgens art 4, § 2 van het Wetboek van de met de inkomstenbelastingen gelijkgestelde belastingen).\n\nPersonenwagens (met max. 8 zitplaatsen + plaats bestuurder) en de wagens voor dubbel gebruik worden uitgesloten voor dit fiscaal voordeel.\n\nDeze maatregel wordt grondig hervormd in 2025! Meer informatie vind je op de pagina [Investeringsaftrek](https://www.vlaio.be/nl/subsidies-financiering/subsidiedatabank/investeringsaftrek) in de Subsidiedatabank.\n\n##### Vrijstelling jaarlijkse verkeersbelasting en de belasting op inverkeerstelling\n\n**Lijkwagens**die uitsluitend aangedreven worden door een elektrische motor of waterstof kunnen genieten van een volledige vrijstelling van de jaarlijkse verkeersbelasting en de belasting op de inverkeerstelling.\n\nMeer informatie kan je raadplegen op [Vrijstelling voor pure elektrische en pure waterstofvoertuigen](https://www.vlaanderen.be/vrijstelling-voor-pure-elektrische-en-pure-waterstofvoertuigen \"(opent in een nieuw venster)\").\n\n##### Lokale initiatieven\n\nOm burgers en ondernemers aan te sporen om zich milieuvriendelijker te verplaatsen beschikt **stad Gent** over verschillende premies die je nog kan aanvragen tot eind 2025: [subsidie voor de aankoop van een **elektrische taxi**](https://stad.gent/nl/mobiliteit-openbare-werken/lage-emissiezone/subsidies-en-premies-milieuvriendelijke-mobiliteit/subsidie-voor-een-elektrische-taxi \"(opent in een nieuw venster)\") (€ 3.000), en [sloopbudget brommer voor aankoop **elektrische twee- of driewieler**](https://stad.gent/nl/mobiliteit-openbare-werken/lage-emissiezone/subsidies-en-premies-milieuvriendelijke-mobiliteit/sloopbudget-tot-500-euro-brommer-uit-je-vloot \"(opent in een nieuw venster)\") (€ 500). Meer info kan je raadplegen op de pagina [Subsidies en premies milieuvriendelijke mobiliteit](https://stad.gent/nl/mobiliteit-openbare-werken/lage-emissiezone/subsidies-en-premies-milieuvriendelijke-mobiliteit \"(opent in een nieuw venster)\").\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank).\n\n## De-minimis\n\nSommige subsidies vermeld op deze pagina vallen onder de toepassing van de Europese de minimis-regelgeving. Hierdoor mag de de-minimissteun aan bedrijven over drie jaar gespreid niet meer dan € 300.000 bedragen.\n\nDit is het geval voor de lokale initiatieven. Voor meer info zie [www.vlaio.be/de-minimis](https://www.vlaio.be/nl/begeleiding-advies/financiering/overheidsmaatregelen/veelgestelde-vragen-de-minimis).\n\n### Samengevat\n\nVoor wie\n\nondernemingen\n\nVoor wat\n\ninvesteringen in een klimaatvriendelijk voertuig\n\nSubsidie/Fiscaal voordeel\n\nvarieert per instrument\n\n- [Vrachtwagens](#vrachtwagens)\n- [Bussen](#bussen)\n- [Werkvoertuigen](#werkvoertuigen)\n- [Andere voertuigen](#andere-voertuigen)\n- [Blijf op de hoogte](#blijf-op-de-hoogte)\n- [De-minimis](#de-minimis)\n- [Contact](#contact)\n- [Ook interessant](#maatregelen)\n- [Coaching en advies](#initiatieven)\n\n## Contact\n\nEen overzicht van de fysieke kantoren van VLAIO kan je vinden op de [website > adressen](https://www.vlaio.be/nl/over-ons/adressen). Neem bij voorkeur contact op met VLAIO via e-mail of telefoon. Toch iets via de post bezorgen? Alle VLAIO-kantoren hebben voortaan het onderstaande postadres.\n\nVLAIO\n\nAdres\n\nKoning Albert II-laan 15 bus 331\n\n1210Brussel\n\nBelgië\n\nTelefoon\n\nT [0800 20 555](tel:080020555)\n\nE-mail\n\n[info@vlaio.be](mailto:info@vlaio.be)\n\nWebsite\n\n[www.vlaio.be](http://www.vlaio.be)\n\n## Ook interessant\n\n[**Duurzame bedrijfsmobiliteit: steun**\\\\\n\\\\\nHier vind je informatie over subsidies voor laadpalen, elektrische wagens en andere emissievrije transportmiddelen, gecombineerd vervoer en andere ...\\\\\n\\\\\nLees meer\\\\\n\\\\\nEen steunmaatregel van VLAIO en andere overheidsinstanties](/nl/subsidies-financiering/subsidiedatabank/duurzame-bedrijfsmobiliteit-steun)\n\n[**Ecologiepremie+**\\\\\n\\\\\nOndernemingen kunnen een subsidie verkrijgen voor een aantal ecologische investeringen. Het subsidiebedrag wordt bepaald door het nettosteunpercentage ...\\\\\n\\\\\nLees meer\\\\\n\\\\\nEen steunmaatregel van VLAIO](/nl/subsidies-financiering/subsidiedatabank/ecologiepremie)\n\n[**Duurzaam woon-werkverkeer steun**\\\\\n\\\\\nOm duurzaam woon-werkverkeer te bevorderen bestaan er voor de werkgever verschillende fiscale voordelen en subsidies van de Vlaamse overheid ...\\\\\n\\\\\nLees meer\\\\\n\\\\\nEen steunmaatregel van VLAIO](/nl/subsidies-financiering/subsidiedatabank/duurzaam-woon-werkverkeer-steun)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/emissievrije-voertuigen-steun",
      "title": "Emissievrije voertuigen steun | VLAIO"
    }
  },
  {
    "markdown": "# Limburgse Innovatieaward voor land- en tuinbouw\n\nLaatst gewijzigd op 2 mei 2019 ( [Alle wijzigingen](/nl/subsidies-financiering/subsidiedatabank/wijzigingen/298))\n\nGeen aanvraag meer mogelijk\n\n\n### Samengevat\n\nVoor wie\n\nondernemingen uit de land- en tuinbouwsector\n\nVoor wat\n\nuitvoeren van innovatieve projecten\n\nSubsidie\n\nvan € 5000 (voor de 5 beste projecten)\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Contact](#contact)\n- [Ook interessant](#maatregelen)\n\n## Wat houdt de maatregel in\n\nDe Limburgse deputatie kon een projectsubsidie verlenen aan een natuurlijk persoon of rechtspersoon die een innovatief projectvoorstel voor de land- en tuinbouwsector in Limburg indiende. Het project moest tevens een voorbeeldfunctie hebben voor de Limburgse land- en tuinbouw.\n\nDeze award werd om de 2 jaar toegekend. De laatste editie dateert van 19 januari 2017 gelanceerd.\n\n## Wie komt in aanmerking\n\nDe aanvrager dient:\n\n- een bedrijfszetel of adres te hebben dat gelegen is in de provincie Limburg (België);\n- alle verplichtingen nageleefd te hebben die voortvloeien uit eerdere toekenningen door de provincie van gelijkaardige of andere subsidies van de provincie Limburg.\n\n## Wat komt in aanmerking\n\nOm in aanmerking te komen voor een subsidie moet het ingediende project:\n\n- binnen het jaar minstens gedeeltelijk gerealiseerd kunnen worden;\n- een innovatief karakter hebben voor de land- en tuinbouw in Limburg;\n- een voorbeeld- of een pilootfunctie vervullen voor de land- en tuinbouw in Limburg;\n- passen binnen de thema’s die jaarlijks door de deputatie worden vastgesteld voor dit reglement;\n- uitgevoerd worden in de provincie Limburg;\n- indien het een investeringsproject betreft en voor zover van toepassing: toegankelijk zijn voor personen met een beperking: dit moet aangetoond worden door een overeenkomst met het Toegankelijkheidsbureau.\n\n## Omvang steun\n\nHet tweejaarlijks krediet, dat in de provinciebegroting werd ingeschreven voor dit reglement, wordt verdeeld onder de 5 beste projectvoorstellen die door de jury worden geselecteerd en gerangschikt.\n\nDe 5 beste projecten ontvangen elk € 5000.\n\n## Aanvraagprocedure\n\nOm in aanmerking te komen voor een innovatie-award moet het projectvoorstel, samen met de nodige documenten (o.a. beschrijving projectindiener en partners, innovatieve waarde, timing uitvoering, …), na de tweejaarlijkse oproep door de deputatie worden ingediend bij het Provinciebestuur. Door een jury worden de projecten gerangschikt.\n\nDe zesde editie van deze award werd op 19 januari 2017 gelanceerd. De volgende award wordt gelanceerd begin 2019.\n\n### Samengevat\n\nVoor wie\n\nondernemingen uit de land- en tuinbouwsector\n\nVoor wat\n\nuitvoeren van innovatieve projecten\n\nSubsidie\n\nvan € 5000 (voor de 5 beste projecten)\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Contact](#contact)\n- [Ook interessant](#maatregelen)\n\n## Contact\n\nProvincie Limburg\n\nAfdeling / Dienst\n\nDienst Landbouw en Platteland\n\nAdres\n\nUniversiteitslaan 1\n\n3500Hasselt\n\nBelgië\n\nTelefoon\n\nT [011 23 74 47](tel:011237447)\n\nE-mail\n\n[landbouwenplatteland@limburg.be](mailto:landbouwenplatteland@limburg.be)\n\nWebsite\n\n[www.limburg.be/landbouw](http://www.limburg.be/landbouw)\n\n## Ook interessant\n\n[**LEADER: subsidies voor plattelandsontwikkeling**\\\\\n\\\\\nLEADER is een subsidieprogramma voor plattelandsontwikkeling, waarbij lokale gemeenschappen zelf aan zet zijn om de lokale noden, relevante ...\\\\\n\\\\\nLees meer\\\\\n\\\\\nEen steunmaatregel van de Europese overheid, aangevuld met Vlaamse en provinciale middelen](/nl/subsidies-financiering/subsidiedatabank/leader-subsidies-voor-plattelandsontwikkeling)\n\n[**Landbouw en tuinbouw: investerings- en innovatiesteun**\\\\\n\\\\\nVia het Vlaams Landbouwinvesteringsfonds (VLIF) wordt er steun verleend aan de Vlaamse land- en tuinbouwsector door duurzame investeringen te ...\\\\\n\\\\\nLees meer\\\\\n\\\\\nEen steunmaatregel van Agentschap Landbouw en Zeevisserij](/nl/subsidies-financiering/subsidiedatabank/landbouw-en-tuinbouw-investerings-en-innovatiesteun)\n\n[iframe](https://consentcdn.cookiebot.com/sdk/bc-v4.min.html)![Cookiebot session tracker icon loaded](https://imgsct.cookiebot.com/1.gif?dgi=4612ee89-0473-4a1f-85e0-850239ef73a3)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/limburgse-innovatieaward-voor-land-en-tuinbouw",
      "title": "Limburgse Innovatieaward voor land- en tuinbouw | VLAIO"
    }
  },
  {
    "markdown": "# FINMIX\n\n[Download als PDF](/nl/download/pdf?file=generated-pdf/maatregelfiche-finmix-11421.pdf)\n\nLaatst gewijzigd op 12 mrt 2024 ( [Alle wijzigingen](/nl/subsidies-financiering/subsidiedatabank/wijzigingen/11421))\n\n- [Wie komt in aanmerking](#wie-komt-in-aanmerking)\n- [Waarom is FINMIX interessant](#waarom-is-finmix-interessant)\n- [Welke ondernemingsplannen komen in aanmerking](#welke-ondernemingsplannen-komen-in-aanmerking)\n- [Verschillende stappen](#verschillende-stappen-)\n- [Contact](#contact)\n\n## Wat houdt de maatregel in\n\nAls ondernemer krijg je binnen het FINMIX-traject de mogelijkheid om je groeistrategie en je financieringsbehoefte te pitchen voor een panel van financieringsexperten. Deze experten beoordelen je business- en financieel plan en adviseren je over de financieringsmogelijkheden.\n\nHet panel van experten bestaat uit een vertegenwoordiger van een bank, een risicokapitaalfonds, een investeerdersnetwerk, een crowdfundingplatform, een investeringsmanager van PMV en een consultant risicokapitaal. Ook een vertegenwoordiger van de partnerorganisatie waarmee we de panelsessie organiseren, is aanwezig tijdens de sessie zelf.\n\nWe organiseren meerdere panelsessies per jaar in samenwerking met een aantal partnerorganisaties. Hierbij focussen we op de volgende sectoren: digitale businessmodellen, health(tech) & care bedrijven, duurzame businesscases en voeding.\n\nDeelname aan het FINMIX traject is volledig kosteloos. Tijdens het volledige traject waarborgen we de confidentialiteit van je plannen.\n\n## Wie komt in aanmerking\n\nFINMIX staat open voor kleine, middelgrote en grote ondernemingen, zowel (potentiële) starters als ambitieuze groeiers, die voor hun plannen op zoek zijn naar alternatieve financiering. Geen enkele sector wordt daarbij uitgesloten.\n\nHet gezochte kapitaal mag niet gebruikt worden voor de financiering van schulden of voor de financiering van investeringen voor privégebruik.\n\n## Waarom is FINMIX interessant\n\n- Je businessplan en financieel plan worden in detail onder de loep genomen en je krijgt waardevolle feedback op je groeiplannen en over een mogelijke financieringsmix\n- De innovatieve component van jouw oplossing wordt afgetoetst\n- Op 1 uur tijd zie je verschillende types van financiers, zowel overheids- als private partijen. Je verruimt dus je netwerk.\n\nKortom, met je deelname aan FINMIX verkort jouw zoektocht naar bedrijfsfinanciering.\n\n## Welke ondernemingsplannen komen in aanmerking\n\nOm aan FINMIX te kunnen deelnemen, beantwoordt je business- en financieel plan aan de volgende 3 kenmerken:\n\n- Je project is risicovol. Dit betekent dat het moet gaan om:\n  - ondernemingsplannen waarbij het eigen vermogen en de waarborgen ontoereikend zijn om de financiering rond te krijgen;\n  - ondernemingsplannen waarbij de omzet met vertraging wordt gerealiseerd omwille van het technologisch en/of innovatief karakter;\n  - ondernemingsplannen met een grote behoefte aan werkkapitaal die op korte termijn hun versnelde groei wensen te financieren.\n- Je moet als ondernemer openstaan voor risicokapitaal (inbreng van risicokapitaalverschaffers).\n- Er is een minimale kapitaalsbehoefte van € 100.000 om een financieringsmix toe te laten.\n\n## Verschillende stappen\n\nHeb je interesse om deel te nemen? Bekijk dan de verschillende stappen vooraleer je advies krijgt omtrent de optimale financieringsmix.\n\nJe start met het invullen van een aanmeldingsformulier. De volgende stappen kan je raadplegen op onze website [FINMIX](https://www.vlaio.be/nl/begeleiding-advies/financiering/financieringsadvies-op-maat/finmix).\n\nEen overzicht van de data van de panels kan je daar ook terugvinden. Sommige sessies zijn fysiek en sommige sessies verlopen via Teams.\n\n- [Wie komt in aanmerking](#wie-komt-in-aanmerking)\n- [Waarom is FINMIX interessant](#waarom-is-finmix-interessant)\n- [Welke ondernemingsplannen komen in aanmerking](#welke-ondernemingsplannen-komen-in-aanmerking)\n- [Verschillende stappen](#verschillende-stappen-)\n- [Contact](#contact)\n\n## Contact\n\nEen overzicht van de fysieke kantoren van VLAIO kan je vinden op de [website > adressen](https://www.vlaio.be/nl/over-ons/adressen). Neem bij voorkeur contact op met VLAIO via e-mail of telefoon. Toch iets via de post bezorgen? Alle VLAIO-kantoren hebben voortaan het onderstaande postadres.\n\nVLAIO\n\nAfdeling / Dienst\n\nFINMIX\n\nAdres\n\nKoning Albert II-laan 15 bus 331\n\n1210Brussel\n\nBelgië\n\nTelefoon\n\nT [0800 20 555](tel:080020555)\n\nE-mail\n\n[info@vlaio.be](mailto:info@vlaio.be)\n\nWebsite\n\n[www.vlaio.be/nl/begeleiding-advies/financiering/financieringsadvies-op-maat/fin…](https://www.vlaio.be/nl/begeleiding-advies/financiering/financieringsadvies-op-maat/finmix)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/finmix",
      "title": "FINMIX | VLAIO"
    }
  },
  {
    "markdown": "# IPCEI: projecten van gemeenschappelijk Europees belang\n\n[Download als PDF](/nl/download/pdf?file=generated-pdf/maatregelfiche-ipcei_projecten_van_gemeenschappelijk_europees_belang-7752.pdf)\n\nLaatst gewijzigd op 5 jun 2024 ( [Alle wijzigingen](/nl/subsidies-financiering/subsidiedatabank/wijzigingen/7752))\n\n### Samengevat\n\nVoor wie\n\nondernemingen\n\nVoor wat\n\nprojecten van O&O&I, eerste industriële toepassing of infrastructuur voor energie, omgeving, transport en gezondheid\n\nSubsidie\n\nafhankelijk van funding gap en de omvang van het budget dat de financierende overheid ter beschikking stelt\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Wat houdt de maatregel in\n\nIPCEI is de afkorting van 'Important Projects Common European Interest': belangrijke projecten van gemeenschappelijk Europees belang. Hiermee stimuleert de EU de lidstaten om middelen te bundelen in grote geïntegreerde projecten die bijdragen aan de concurrentiekracht van de Unie. Via zo’n projecten kunnen aanzienlijk marktfalen of grote maatschappelijke uitdagingen aangepakt worden waar er anders geen oplossing zou komen. Europa voorziet geen rechtstreekse projectfinanciering maar biedt via IPCEI de lidstaten de mogelijkheid tot een ruimere toekenning van staatssteun.\n\nHet zijn de lidstaten die een IPCE-project initiëren. Zowel ondernemingen als kennisinstellingen kunnen deelnemen aan een IPCEI-project. Ook consortiums zijn mogelijk.\n\n## Wie komt in aanmerking\n\nAlle economische actoren (ondernemingen, kennisinstellingen,...) kunnen deelnemen aan een IPCEI-project, op voorwaarde dat ze technologisch leiderschap tonen en bereid zijn om samen te werken met andere Europese innovatieleiders in de betrokken sector, met het oog op de ontwikkeling van de gehele waardeketen in Europa. Ook consortiums zijn mogelijk.\n\nEr nemen steeds meerdere ondernemingen uit meerdere lidstaten deel aan een IPCEI project.\n\nEnkel ondernemingen kunnen als directe partner deelnemen. Kennisinstellingen kunnen wel deelnemen als indirecte partner of als partner (onderaannemer) van een onderneming die optreedt als directe partner.\n\nIndirecte partners zijn partners die geen financiering via de verruimde staatssteun vragen. Zij zijn deel van het netwerk maar maken geen deel uit van de aanmelding naar de EU toe. Zij kunnen deelnemen met eigen middelen of met financiering door de nationale/regionale overheid binnen de bestaande kanalen.\n\n##### Uitsluiting\n\nDe onderneming mag niet in moeilijkheden verkeren ( [Richtsnoeren van de Europese Commissie voor reddings- en herstructureringssteun aan ondernemingen in moeilijkheden (punt 2.2.)](https://eur-lex.europa.eu/legal-content/NL/TXT/PDF/?uri=CELEX:52014XC0731(01)&from=FR \"(opent in een nieuw venster)\")) op het moment dat de beslissing over eventuele steun wordt genomen.\n\nDe onderneming mag niet onderhevig zijn aan een terugvordering van steun die in een beschikking van de Europese Commissie als onrechtmatig en onverenigbaar wordt geacht.\n\n## Wat komt in aanmerking\n\n##### Voorwaarden\n\nVolgende types activiteiten zijn mogelijk in IPCEI:\n\n- O&O&I-projecten (onderzoek, ontwikkeling en innovatie).\n- Projecten met een eerste industriële toepassing (first industrial deployment-FID). Deze moeten steeds de ontwikkeling mogelijk maken van een nieuw product of een nieuwe dienst met een sterke onderzoeks- en innovatiecomponent en/of de ontwikkeling van een fundamenteel nieuw productieproces.\n- Infrastructuurprojecten voor milieu, energie ,vervoer of gezondheid. Deze moeten van groot belang zijn voor de strategie van de Unie of een aanzienlijke bijdrage leveren aan de interne markt en een open access karakter hebben.\n\nEen project moet doorgaans aan volgende voorwaarden beantwoorden:\n\n- De onderneming moet aansluiten bij de gespecificeerde waardeketen.\n- In geval van een O&O&I project moet het voorgestelde technische en industriële project zeer innovatief zijn en verder gaan dan de huidige spitstechnologieën en kennis op dat gebied (state of the art).\n- Het project kan alleen worden ondersteund als er sprake is van marktfalen, waardoor het niet kan worden uitgevoerd zonder dergelijke steun.\n- Er moet een belangrijke samenwerkingsdynamiek zijn binnen de Europese Unie.\n- De onderneming moet zich ertoe verbinden om de nieuw verworven kennis, verworven in het kader van de gefinancierde werkzaamheden, te verspreiden (Spillover). Dit niet alleen onder haar klanten, leveranciers en projectpartners, maar in de hele Europese Unie. Het IPCEI-project moet het mogelijk maken de verworven kennis op zeer grote schaal te verspreiden, ongeacht of die al dan niet beschermd is door een titel of een intellectueel eigendomsrecht. De mechanismen voor de kennisverspreiding moeten zeer duidelijk in de projectportfolio’s van de bedrijven worden uitgewerkt. De beschermde resultaten zullen onder eerlijke, redelijke en niet-discriminerende marktvoorwaarden worden verspreid.\n- Startende ondernemingen komen potentieel in aanmerking; in dat geval moet het dossier door de toekomstige aandeelhouders worden ingediend.\n- Het technische project van de onderneming moet door de begunstigde onderneming worden medegefinancierd en kan eventueel ook met andere Europese fondsen worden gefinancierd.\n\n##### Overzicht IPCEI-projecten\n\nMomenteel neemt België deel aan de volgende IPCEI projecten. De oproepen tot deelname zijn afgesloten.\n\n- [IPCEI in micro-elektronica](https://economie.fgov.be/nl/themas/ondernemingen/projectoproepen/europese-ipcei-projecten/belangrijk-project-van-0 \"(opent in een nieuw venster)\")\n- [IPCEI in Cloud-technologieën](https://economie.fgov.be/nl/themas/ondernemingen/projectoproepen/europese-ipcei-projecten/belangrijk-project-van-1 \"(opent in een nieuw venster)\")\n- [IPCEI in de gezondheidssector](https://economie.fgov.be/nl/themas/ondernemingen/projectoproepen/europese-ipcei-projecten/belangrijk-project-van-2 \"(opent in een nieuw venster)\")\n- [IPCEI in de waterstofsector](https://economie.fgov.be/nl/themas/energie/energietransitie/belangrijk-project-van \"(opent in een nieuw venster)\")\n\n## Omvang steun\n\nIPCEI is geen Europees financieringsprogramma.\n\nOverheden mogen aan projecten die onderdeel zijn van een IPCEI meer steun geven dan binnen de gebruikelijke staatssteunkaders. Naast officiële goedkeuring door de Europese Commissie (EC) voor deze extra steun, moeten de overheden ook voldoen aan bepaalde criteria uit de IPCEI-mededeling van de EC.\n\nEr is steeds cofinanciering vereist van de deelnemende ondernemingen.\n\nDe maximale steun wordt bepaald door een funding gap berekening: de Commissie vraagt een engagement van de bedrijven om voldoende middelen in te zetten, maar wil geen projecten goedkeuren die zonder staatssteun ook zouden doorgaan. Daarom worden enkel projecten aanvaard met een duidelijk marktfalen waar staatssteun vereist is en proportioneel is. Dit gebeurt via een funding gap analyse. Bij uitvoering zonder steun zullen de projecten niet rendabel zijn, omdat de uitgaven voor de projectkosten ruimer zijn dan de inkomsten, wat tot uiting komt in een negatieve netto actuele waarde (Net Present Value - NPV) voor de hele productcyclus. De Commissie wenst de steun te beperken tot wat minimaal vereist is om het project te laten doorgaan, dus om de negatieve NPV tot nul te brengen. Dit is de funding gap, die de basis vormt om de steun te bepalen.\n\n## Aanvraagprocedure\n\nHet zijn de lidstaten die een IPCEI project initiëren.\n\nDe opstart van een IPCEI begint met een oproep voor ‘expressions of interest’ (Oproep tot indiening van blijken van belangstelling: OIB) door de lidstaten om een zo ruim mogelijke groep van bedrijven de kans te bieden deel te nemen. In België wordt dit gezamenlijk georganiseerd door FOD Economie en de regio’s die instaan voor financiering.\n\nOm een IPCEI project op te starten in België zal de FOD Economie eerst een OIB lanceren.\n\nHet doel van dergelijke oproep is een overzicht op te stellen van geïnteresseerde partijen met relevante en voldoende rijpe projecten die kunnen worden opgenomen in de Belgische bijdrage aan een gezamenlijk Europees IPCEI-project voor de ontwikkeling van de desbetreffende waardeketen.\n\nDe informatie over de OIB wordt ook verspreid via de VLAIO website en nieuwsbrief als Vlaanderen deelneemt aan dit IPCEI-project.\n\nOndernemingen kunnen dan voor de deadline hun interesse kenbaar maken.\n\nDe expressions of interest worden vervolgens overgemaakt aan de financierende overheden die op basis hiervan een portfolio kunnen opstellen. Doorgaans volgt een tweede ronde met meer uitgewerkte voorstellen.\n\nNa indiening van uitgewerkte aanvragen en doorlichting hiervan door de financierende overheden worden de geschikte aanvragen via FOD Economie aangeleverd aan een Europese coördinator waar ze gebundeld worden in een overkoepelend project op Europees niveau. Dat wordt aangeboden ter kennisgeving (notificatie) aan de Commissie samen met de individuele bedrijfsbijdragen.\n\nIn België gebeurt de financiering door de gewesten en in sommige gevallen ook door de federale overheid. De notificatie verloopt via de federale overheid. De opvolging gebeurt in nauwe samenwerking tussen de actoren.\n\nIn geval van goedkeuring kunnen de lidstaten verruimde steun aanbieden. Hiertoe dienen de bedrijven een vraag tot financiering aan de verantwoordelijke overheid te richten. Na evaluatie en goedkeuring kan de steun toegekend worden.\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank).\n\n### Samengevat\n\nVoor wie\n\nondernemingen\n\nVoor wat\n\nprojecten van O&O&I, eerste industriële toepassing of infrastructuur voor energie, omgeving, transport en gezondheid\n\nSubsidie\n\nafhankelijk van funding gap en de omvang van het budget dat de financierende overheid ter beschikking stelt\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Contact\n\nMeer informatie kan je vinden op de website van FOD Economie en VLAIO.  De contactpersonen van de verschillende specifieke IPCEI projecten kan je terugvinden op de webpagina van VLAIO.\n\nEen overzicht van de fysieke kantoren van VLAIO kan je vinden op de [website > adressen](https://www.vlaio.be/nl/over-ons/adressen). Neem bij voorkeur contact op met VLAIO via e-mail of telefoon. Toch iets via de post bezorgen? Alle VLAIO-kantoren hebben voortaan het onderstaande postadres.\n\nFOD Economie\n\nAdres\n\nVooruitgangstraat 50\n\n1210 Brussel\n\nBelgië\n\nWebsite\n\n[economie.fgov.be/nl/themas/ondernemingen/projectoproepen/belangrijke-projecten-…](https://economie.fgov.be/nl/themas/ondernemingen/projectoproepen/belangrijke-projecten-van \"(opent in een nieuw venster)\")\n\nVLAIO\n\nAdres\n\nKoning Albert II-laan 15 bus 331\n\n1210Brussel\n\nBelgië\n\nTelefoon\n\nT [0800 20 555](tel:080020555)\n\nWebsite\n\n[www.vlaio.be/nl/begeleiding-advies/groei-innovatie/samenwerken-om-te-innoveren/…](https://www.vlaio.be/nl/begeleiding-advies/groei-innovatie/samenwerken-om-te-innoveren/vlaanderen-doet-mee-aan-europese)\n\nContactpersoon\n\nMaarten Sileghem (IPCEI overkoepelend)\n\nE-mail\n\n[maarten.sileghem@vlaio.be](mailto:maarten.sileghem@vlaio.be)\n\nContactpersoon\n\nElsie De Clercq (IPCEI overkoepelend)\n\nE-mail\n\n[elsie.declercq@vlaio.be](mailto:elsie.declercq@vlaio.be)\n\n## Ook interessant\n\n[**Europese onderzoeks- en innovatiesteun: een overzicht**\\\\\n\\\\\nEuropa geeft heel wat financiële ondersteuning aan onderzoek en innovatie. Dit doet ze voornamelijk via het belangrijkste Europese onderzoeks- en ...\\\\\n\\\\\nLees meer\\\\\n\\\\\nEen steunmaatregel van de Europese overheid](/nl/subsidies-financiering/subsidiedatabank/europese-onderzoeks-en-innovatiesteun-een-overzicht)\n\n[**Innovatiesteun bij Europese samenwerking (niet-thematisch)**\\\\\n\\\\\nVia deze internationale netwerken tracht Europa de samenwerking en coördinatie te bevorderen tussen de verschillende onderzoek- en innovatieprogramma ...\\\\\n\\\\\nLees meer\\\\\n\\\\\nEen steunmaatregel van de Europese en Vlaamse overheid](/nl/subsidies-financiering/subsidiedatabank/innovatiesteun-bij-europese-samenwerking-niet-thematisch)\n\n[**Innovatiesteun bij Europese samenwerking (thematisch)**\\\\\n\\\\\nVia deze internationale netwerken tracht Europa de samenwerking en coördinatie te bevorderen tussen de verschillende onderzoek- en innovatieprogramma ...\\\\\n\\\\\nLees meer\\\\\n\\\\\nEen steunmaatregel van de Europese en Vlaamse overheid](/nl/subsidies-financiering/subsidiedatabank/innovatiesteun-bij-europese-samenwerking-thematisch)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/ipcei-projecten-van-gemeenschappelijk-europees-belang",
      "title": "IPCEI: projecten van gemeenschappelijk Europees belang | VLAIO"
    }
  },
  {
    "markdown": "# Sprint-projecten\n\nLaatst gewijzigd op 24 jan 2018 ( [Alle wijzigingen](/nl/subsidies-financiering/subsidiedatabank/wijzigingen/324))\n\nGeen aanvraag meer mogelijk\n\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Aanvraagprocedure](#aanvraagprocedure)\n- [Contact](#contact)\n\n## Wat houdt de maatregel in\n\nGrote ondernemingen met (toekomstige) activiteiten in het Vlaamse Gewest konden van Agentschap Innoveren & Ondernemen 25% subsidie bekomen (op de aanvaarde kosten én met een max. steun van € 250.000) voor de uitvoering van ontwikkelingsprojecten van beperkte omvang. **Deze steunmaatregel kon worden aangevraagd tot en met 31 december 2017.**\n\nDe kmo-innovatieprojecten, kmo-innovatiehaalbaarheidsstudies, sprint-projecten en O&O-bedrijfsprojecten  werden op **1 januari 2018 vervangen door twee nieuwe subsidies:** De subsidie [Ontwikkelingsproject](https://www.vlaio.be/nl/subsidies-financiering/subsidiedatabank/ontwikkelingsproject) is bedoeld  voor vernieuwende ideeën – nieuw of verbeterd product, proces of dienst – die de onderneming kunnen veranderen en versterken op korte termijn.De subsidie [Onderzoeksproject](https://www.vlaio.be/nl/subsidies-financiering/subsidiedatabank/onderzoeksproject) is bedoeld voor kennisopbouw die op lange termijn de basis vormt voor veranderingen binnen de onderneming. Zowel kmo’s als grote ondernemingen komen voor beide subsidies in aanmerking.\n\nEen sprint-project was een ontwikkelingsproject van eerder beperkte omvang dat het bedrijf toeliet nieuwe kennis (technologische en/of niet-technologische) te ontwikkelen of te verzamelen en intelligent toe te passen, met het oog op een belangrijke innovatie.\n\nDe innovatie kon de ontwikkeling van een volledig nieuw of een beduidend vernieuwend (verbeterd) product, proces, dienst of concept omvatten, die een belangrijke impact heeft op de toekomstige prestaties van het bedrijf.\n\n## Wie komt in aanmerking\n\nEen sprint-project is gericht op bedrijven (incl. vzw’s) die cumulatief voldoen aan onderstaande voorwaarden:\n\n- heeft een exploitatiezetel in het Vlaamse Gewest (of zal er kortelings een hebben);\n- oefent een economische activiteit uit;\n- is geen kmo, heeft wel innovatiepotentieel, maar beschikt niet over de mogelijkheden om grootschalige O&O-projecten uit te voeren. (Voorbeelden zijn productie-georiënteerde bedrijven die door groei of overnames het kmo-statuut zijn ontgroeid en lokale productievestigingen van multinationale ondernemingen zonder eigen O&O-activiteiten);\n- het aanvragend bedrijf mag tijdens een periode van 3 jaar voor de indiening geen Agentschap Innoveren & Ondernemen-bedrijfssteun toegekend gekregen hebben van meer dan € 250.000 in 1 jaar.\n\n## Wat komt in aanmerking\n\nAlle noodzakelijke kennisverwervende activiteiten - zowel technologische als niet-technologische - die bijdragen tot de innovatie, komen in principe voor steun in aanmerking.\n\nHet hoofdzakelijk toepassen of incrementeel verbeteren van bedrijfseigen knowhow volstaat niet. Ten opzichte van de normale bedrijfsactiviteiten en courante vernieuwingsprocessen moet het project duidelijk afwijken in werkwijzen, inhoud, beoogde resultaten en/of risico’s waarvoor kennis moet opgebouwd worden. In hun uitvoering moeten steunbare projecten ook verder gaan dan het hoofdzakelijk inhuren van ondersteuning op de markt die vanuit hun competentie een consultingtraject met een bekend pad uitvoeren. Het project moet voldoende uitdagingen inhouden voor het bedrijf.\n\n- Duur: maximum 24 maanden;\n- Begroting: minimaal € 50.000;\n- Steun: 25% subsidie met een maximum steun van € 250.000;\n- Extra: Het steunpercentage kan verhoogd worden met 10% steun indien een relevante en substantiële samenwerking  voorzien is tussen minstens twee onafhankelijke bedrijven, waarvan minstens 1 kmo en/of het een grensoverschrijdende samenwerking betreft. Hierbij draagt elk van de bedrijfspartners risico en geen van beide draagt meer dan 70% budgettair aandeel in de projectkosten;\n- Aantal: maximaal 1 sprintproject kan per kalenderjaar per bedrijf gesteund worden.\n\n## Aanvraagprocedure\n\nDe aanvragen moeten worden opgesteld aan de hand van een template die terug te vinden is op de site vlaio.be/nl/subsidies-financiering/sprint-projecten/aanvraag-en-evaluatieprocedure-sprint-projecten.\n\nVanaf aanslagjaar 2008 kunnen premies, kapitaal- en interestsubsidies voor onderzoek en ontwikkeling toegekend door gewestelijke instellingen (b.v. Agentschap Innoveren & Ondernemen) vrijgesteld worden van belasting.\n\nDe subsidie-aanvraag kan reeds gebeuren voordat er een rechtspersoonlijkheid bestaat. De subsidie zal echter pas uitbetaald worden van zodra de onderneming met rechtspersoonlijkheid is opgericht.\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Aanvraagprocedure](#aanvraagprocedure)\n- [Contact](#contact)\n\n## Contact\n\nAgentschap Innoveren & Ondernemen\n\nAdres\n\nKoning Albert II-laan 35 bus 12\n\n1030Brussel\n\nBelgië\n\nTelefoon\n\nT [0800 20 555](tel:080020555)\n\n[iframe](https://consentcdn.cookiebot.com/sdk/bc-v4.min.html)![Cookiebot session tracker icon loaded](https://imgsct.cookiebot.com/1.gif?dgi=4612ee89-0473-4a1f-85e0-850239ef73a3)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/sprint-projecten",
      "title": "Sprint-projecten | VLAIO"
    }
  },
  {
    "markdown": "# Subsidie voor Ecologisch en Veilig Transport\n\nLaatst gewijzigd op 7 dec 2023 ( [Alle wijzigingen](/nl/subsidies-financiering/subsidiedatabank/wijzigingen/229))\n\nGeen aanvraag meer mogelijk\n\n\n### Samengevat\n\nVoor wie\n\nondernemingen met minstens 1 vrachtwagen voor goederenvervoer\n\nVoor wat\n\ninvesteringen ter ondersteuning van een ecologisch en veiliger transport over de weg\n\nSubsidie\n\nmax. € 1.500 per ingeschreven vrachtwagen (plafond € 100.000 voor 3 kalenderj.)\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Vrijgesteld van vennootschapsbelasting](#vrijgesteld-van-vennootschapsbelasting)\n- [Blijf op de hoogte](#blijf-op-de-hoogte)\n- [Contact](#contact)\n\n## Wat houdt de maatregel in\n\nKmo's en grote ondernemingen (geen vzw's en geen overheid) met een exploitatievestiging in het Vlaamse Gewest en met minstens één vrachtwagen of samenstel (trekker en oplegger) voor het vervoer van goederen over de weg waarvan het maximaal toegestaan totaal gewicht meer dan 3.5 ton bedraagt, konden van de Vlaamse overheid steun krijgen voor bepaalde maatregelen die de omschakeling naar een meer ecologisch en veilig transport ondersteunen (rijassistentiesystemen, diefstalpreventie, milieu, enz….).\n\nEen steunaanvraag kon één keer per kalenderjaar digitaal ingediend worden via het Vlaams ondernemersloket. Voor uitgaven van maatregelen die nieuw zijn of waren na 1 januari 2017 kon een aanvraag worden ingediend.\n\nDe steunaanvraag 2023 stond open vanaf 14 augustus 2023 tot uiterlijk 30 november 2023. De steunmaatregel wordt niet meer verlengd voor 2024.\n\n## Wie komt in aanmerking\n\nDe maatregel richt zich tot ondernemingen met een exploitatievestiging in het Vlaamse Gewest en met minstens één vrachtwagen of samenstel (trekker en oplegger) voor het vervoer van goederen over de weg waarvan het maximaal toegestaan totaal gewicht meer dan 3.5 ton bedraagt.\n\nDe onderneming is actief en heeft een aanvaardbare rechtsvorm (vzw's, landbouwvennootschappen, tijdelijke verenigingen, tijdelijke en stille handelsvennootschappen en de maatschap zijn uitgesloten). Ondernemingen waar een administratieve overheid een dominerende invloed heeft zijn uitgesloten.\n\nDe onderneming is ofwel eigenaar (minimum 3 jaar) ofwel leasingnemer (lease, rent, huur … voor minimum 3 jaar) van het motorvoertuig en gebruikt het motorvoertuig zelf ... of stelt deze ter beschikking aan derden voor minder dan 3 jaar. De motorvoertuigen moeten minstens 3 jaar in de onderneming blijven.\n\nDe onderneming voldoet volgens Europese regelgeving aan de de-minimis steunverordening.\n\n## Wat komt in aanmerking\n\n##### Volgende uitgaven komen in aanmerking voor de subsidie op voorwaarde dat de contracten of facturen gesloten zijn of dateren van na 1 januari 2017\n\n- rijassistentiesystemen ter bevordering van energiezuinig en verkeersveilig rijgedrag;\n- extra veiligheidsvoorzieningen die verder gaan dan de wet voorschrijft;\n- extra voorzieningen met een positieve impact op het milieu en op de geluidslast;\n- maatregelen ter bevordering van de efficiëntie;\n- maatregelen ter bevordering van de ergonomische vormgeving van de bestuurdersplaats;\n- maatregelen ter vermijding van diefstal.\n\nEnkel uitgaven van maatregelen die nieuw zijn of waren vanaf 1 januari 2017 komen in aanmerking voor steun. Maatregelen die reeds bestonden vóór 1/1/2017 komen niet in aanmerking. De maatregelen moeten minstens 3 jaar in de onderneming blijven.\n\nDe maatregelen kunnen slechts één keer gesteund worden.\n\n##### Volgende uitgaven komen niet in aanmerking voor steun\n\n- maatregelen die wettelijk verplicht zijn;\n- maatregelen die de homologatie van het voertuig veranderen waarvoor geen nieuwe goedkeuring is verkregen;\n- maatregelen voor de voertuigen die minder dan drie jaar in de onderneming aanwezig blijven;\n- maatregelen die behoren tot de gewone bedrijfsuitgaven van de onderneming en de niet gespecialiseerde adviezen;\n- installatiekosten.\n\nDe opgegeven motorvoertuigen en maatregelen moeten minstens 3 jaar in de steunaanvragende onderneming blijven.\n\nMeer informatie is terug te vinden op [de website van VLAIO > Ecologisch en veilig transport > voorwaarden](https://www.vlaio.be/subsidies-financiering/ecologisch-en-veilig-transport/wie-en-welke-uitgaven-komen-aanmerking).\n\nDe uitgebreide lijst kan je terugvinden in [de bijlage van het ministerieel besluit](https://codex.vlaanderen.be/Zoeken/Document.aspx?DID=1036019&param=inhoud&ref=search&AVIDS= \"(opent in een nieuw venster)\").\n\n##### Voorbeeld\n\nStel je koopt, leaset, rent of huurt een vrachtwagen die voor de eerste keer in gebruik was vóór 1/1/2017. Dan komen enkel de maatregelen die op dit voertuig na 1/1/2017 werden voorzien in aanmerking voor steun. Deze maatregelen mogen ook tweedehands zijn zolang ze nieuw waren na 1/1/2017 en op voorwaarde dat de vorige eigenaar hiervoor nog geen steunaanvraag heeft gedaan. Enkel voertuigen en uitgaven van maatregelen die nog niet eerder zijn opgegeven in een goedgekeurde aanvraag komen in aanmerking voor steun.\n\n## Omvang steun\n\nDe steun bedraagt 30 of 80% van de uitgaven (aankoop, huur/renting of leasing) van de in aanmerking komende maatregelen.\n\nDe steun is maximaal € 1.500 per opgegeven vrachtwagen/trekker die in België is ingeschreven voor de aanvraag 2023.\n\nEen vrachtwagen/trekker kan maar één keer in aanmerking komen voor steun.\n\nHet maximum subsidiebedrag per onderneming is € 100.000 voor drie opeenvolgende kalenderjaren (steunaanvragen 2021, 2022 en 2023 samen max. € 100.000 steun).\n\n##### De-minimis\n\nDeze maatregel valt onder de toepassing van de Europese de minimis-regelgeving. Hierdoor mag de de-minimissteun aan bedrijven over drie jaar gespreid niet meer dan € 200.000 bedragen (max. € 100.000 voor de transportsector). Voor meer info zie [Veelgestelde vragen: de-minimis](https://www.vlaio.be/nl/begeleiding-advies/financiering/overheidsmaatregelen/veelgestelde-vragen-de-minimis).\n\n## Aanvraagprocedure\n\nEen steunaanvraag kan één keer per kalenderjaar digitaal ingediend worden via het Vlaams ondernemersloket. De aanvraag 2023 kon ingediend worden zolang er steunbudget 2023 over is. Indien zo kon dit tot uiterlijk 30 november 2023. Vanaf 2014 stopt de steunmaatregel.\n\nGebruik dewebbrowser Google Chrome of Apple Safari(niet Microsoft Internet Explorer of Microsoft Edge!) om naar de aanvraagapplicatie te gaan.\n\nEnkel de rechthebbende onderneming (geen derden) doet de steunaanvraag met opgave van haar eigen Belgisch bankrekeningnummer.\n\nPer aanvraag moet het totaal van de opgegeven uitgaven minimaal € 1.000 bedragen om in aanmerking te komen voor steun.\n\nAanvragen kan via de VLAIO website [Ecologisch en veilig transport > Aanvraagprocedure](https://www.vlaio.be/nl/subsidies-financiering/ecologisch-en-veilig-transport/aanvraagprocedure).\n\n## Vrijgesteld van vennootschapsbelasting\n\nSinds 1 januari 2006 geldt er een vrijstelling van vennootschapsbelasting voor kapitaal- en interestsubsidies die door de gewesten in het kader van de economische expansiewetgeving toegekend worden aan ondernemingen om “immateriële en materiële vaste activa aan te schaffen of tot stand te brengen”.\n\nOok voor deze maatregel geldt deze vrijstelling voor vennootschappen op voorwaarde dat alle steun die werd aangevraagd door de onderneming investeringssteun is en geboekt wordt op het activa van de balans. M.a.w. de opgegeven uitgaven van de maatregelen in de steunaanvraag moeten dus allemaal geactiveerd worden op de balans en afgeschreven worden gedurende minstens 3 jaar. De subsidie kan niet worden opgesplitst in een subsidie voor activa en voor niet-activa.\n\nVoor meer informatie zie [Veelgestelde vragen: Welke subsidies worden vrijgesteld van belasting](https://www.vlaio.be/nl/begeleiding-advies/financiering/overheidsmaatregelen/veelgestelde-vragen-welke-subsidies-worden).\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank).\n\n### Samengevat\n\nVoor wie\n\nondernemingen met minstens 1 vrachtwagen voor goederenvervoer\n\nVoor wat\n\ninvesteringen ter ondersteuning van een ecologisch en veiliger transport over de weg\n\nSubsidie\n\nmax. € 1.500 per ingeschreven vrachtwagen (plafond € 100.000 voor 3 kalenderj.)\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Vrijgesteld van vennootschapsbelasting](#vrijgesteld-van-vennootschapsbelasting)\n- [Blijf op de hoogte](#blijf-op-de-hoogte)\n- [Contact](#contact)\n\n## Contact\n\nDepartement Mobiliteit en Openbare werken (Vlaamse overheid)\n\nAdres\n\nKoning Albert II-laan 20 bus 2\n\n1000Brussel\n\nBelgië\n\nTelefoon\n\nT [1700](tel:1700)\n\nWebsite\n\n[vlaio.be/ecologisch-en-veilig-transport](https://www.vlaio.be/nl/subsidies-financiering/ecologisch-en-veilig-transport)\n\nVLAIO\n\nAfdeling / Dienst\n\nAfdeling steun ondernemingen - subsidie EVT\n\nAdres\n\nKoning Albert II-laan 35 bus 12\n\n1000Brussel\n\nBelgië\n\nTelefoon\n\nT [0800 20 555](tel:080020555)\n\nE-mail\n\n[ecologischenveiligtransport@vlaanderen.be](mailto:ecologischenveiligtransport@vlaanderen.be)\n\nWebsite\n\n[vlaio.be/ecologisch-en-veilig-transport](https://www.vlaio.be/nl/subsidies-financiering/ecologisch-en-veilig-transport)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/subsidie-voor-ecologisch-en-veilig-transport",
      "title": "Subsidie voor Ecologisch en Veilig Transport | VLAIO"
    }
  },
  {
    "markdown": "# Vlaams beschermingsmechanisme 7 (steunperiode maand april)\n\nLaatst gewijzigd op 26 apr 2021 ( [Alle wijzigingen](/nl/subsidies-financiering/subsidiedatabank/wijzigingen/5326))\n\nGeen aanvraag meer mogelijk\n\n\n### Samengevat\n\nVoor wie\n\nzelfstandigen en ondernemingen\n\nVoor wat\n\nverplichte sluiting of omzetdaling van minstens 60% in april 2021\n\nSubsidie\n\n15% van de omzet van april 2019 (7,5% voor bijberoepers)\n\n- [Wie komt in aanmerking](#wie-komt-in-aanmerking)\n- [Omzetdaling](#omzetdaling)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n\n## Wat houdt de maatregel in\n\nDeze premie is er voor ondernemers in het Vlaamse Gewest die door de maatregelen van het Overlegcomité vanaf 28 oktober 2020, inzake het coronavirus te kampen hebben met een omzetdaling van minstens 60% in de periode van 1 april 2021 tot en met 30 april 2021, t.o.v. dezelfde periode in 2019.\n\nWie verplicht moet sluiten kan voor de sluitingsperiode steun aanvragen zonder de omzetdaling aan te tonen.\n\nDe premie bedraagt 15% van de omzet tijdens van 1 april 2021 tot en met 30 april 2021, beperkt tot een bepaald bedrag dat varieert in functie van het aantal RSZ ingeschreven werknemers. Zelfstandigen in bijberoep krijgen 7,5% steun.\n\nJe kon deze premie aanvragen van 3 mei 2021 tot en met 15 juni 2021 op de website van het Agentschap Innoveren & Ondernemen (VLAIO): [Vlaams beschermingsmechanisme 7](https://www.vlaio.be/nl/subsidies-financiering/vlaams-beschermingsmechanisme-7).\n\n## Wie komt in aanmerking\n\n##### Ondernemingen die open zijn met een omzetdaling van 60% of verplicht moesten sluiten\n\nDeze premie is er voor de onderneming met een exploitatiezetel in het Vlaamse Gewest:\n\n- die open is maar die ingevolge de maatregelen van het Overlegcomité vanaf 28 oktober 2020 inzake het coronavirus en de daaruit voortvloeiende maatregelen van de bevoegde autoriteiten inzake burgerlijke veiligheid geconfronteerd wordt met een omzetdaling van minstens 60% in de periode van april 2021 tot en met 30 april 2021.\n- die verplicht gesloten is in de periode van 1 april 2021 tot en met 30 april 2021.\n\nDe referentieperiode is de overeenkomstige periode in de maand april 2019.\n\nDe ondernemingen moeten hun omzetdaling niet aantonen als ze steun aanvragen voor de periode die ze verplicht werden te sluiten.\n\nNiet-essentiële handelszaken vallen niet onder de verplichte sluiting en moeten, om steun te kunnen aanvragen, minstens deeltijds op afspraak open blijven.\n\nOndernemingen die hoofdzakelijk toeleveren aan een gesloten sector kunnen eveneens kiezen voor de periode van verplichte sluiting van hun afnemers. In dat geval moeten ze evenwel ook een omzetdaling van minstens 60% hebben.\n\nBen je een restaurant dat in de periode van 1 april 2019 tot en met 30 april 2019 50% of meer van zijn omzet uit take away-activiteiten haalde, dan moet je ook de omzetdaling aantonen om in aanmerking te komen voor steun.\n\nJe bent een café of restaurant als je als hoofdactiviteit de volgende RSZ- of btw-NACE-code hebt in de Kruispuntbank van Ondernemingen (KBO):\n\n- 56101 - Eetgelegenheden met volledige bediening;\n- 56102 - Eetgelegenheden met beperkte bediening;\n- 56301 - Cafés en bars.\n\nZij moeten meer dan 50% van hun omzet halen uit deze activiteit.\n\nBovendien moet je beantwoorden aan volgende voorwaarden:\n\n##### Zelfstandigen en ondernemingen\n\nJe komt in aanmerking als je op 1 april 2021 tot één van de volgende categorieën behoort:\n\n- Zelfstandige in hoofdberoep\n- Zelfstandige in bijberoep die in 2019 een beroepsinkomen (netto belastbaar inkomen) heeft van minstens € 13.993,78\n- Zelfstandige in bijberoep die in 2019 een beroepsinkomen (netto belastbaar inkomen) heeft tussen € 6.996,89 en € 13.993,78 en als loontrekkende minder dan 80% is tewerkgesteld (= helft van de premie)\n- Een vennootschap met rechtspersoonlijkheid van privaat recht met minstens 1 werkend vennoot of minstens 1 voltijdsequivalent bij de RSZ ingeschreven personeelslid\n- Een buitenlandse onderneming met vergelijkbaar statuut met minstens 1 werkend vennoot of minstens 1 voltijdsequivalent bij de RSZ ingeschreven personeelslid\n- Een vereniging met economische activiteit met minstens 1 voltijdsequivalent bij de RSZ ingeschreven personeelslid.\n\nEen startende zelfstandige die in 2019 geen volledig beroepsinkomen heeft, wordt gelijkgesteld met één van bovenstaande gevallen gelet op het verwachte beroepsinkomen, vermeld in het financieel plan.\n\nGepensioneerden die een zelfstandige activiteit uitoefenen en student-zelfstandigen komen in aanmerking voor zover ze voldoen aan voormelde voorwaarden. Ook journalisten en andere beroepscategorieën die van rechtswege zijn vrijgesteld van de wettelijke bijdragen kunnen genieten van deze steunmaatregel.\n\n##### Algemene voorwaarden\n\n- De onderneming of zelfstandige is volgens de Kruispuntbank van Ondernemingen (KBO) op 1 april 2021 actief. Ondernemingen die zich in een niet-actieve toestand bevinden zijn uitgesloten (bijvoorbeeld ingeval van faillissement, vereffening, stopzetting, enzovoort).\n- De onderneming heeft op 1 april 2021 een actieve exploitatie- of uitbatingszetel in het Vlaamse Gewest.\n\n##### Uitgesloten ondernemingen\n\nVolgende ondernemingen zijn uitgesloten:\n\n- holdingvennootschappen;\n- patrimoniumvennootschappen (verhuur en exploitatie van eigen of geleased niet-residentieel onroerend goed, exclusief terreinen);\n- managementvennootschappen;\n- ondernemingen waarvan de zaakvoerder als bestuurder of vennoot verbonden is met een andere onderneming die de subsidie heeft ontvangen en waaraan zij zakelijke diensten verlenen;\n- de ondernemingen die achterstallige schulden hebben bij VLAIO naar aanleiding van een terugvordering van een onterecht ontvangen corona hinderpremie, corona compensatiepremie, corona ondersteuningspremie of een Vlaams Beschermingsmechanisme;\n- de ondernemingen die op 1 februari 2021 nog niet opgestart waren en niet beschikten over een actieve exploitatiezetel in het Vlaamse Gewest overeenkomstig de KBO;\n- [middelgrote en grote ondernemingen die op 31 december 2019 in moeilijkheden waren](https://www.vlaio.be/nl/subsidies-financiering/vlaams-beschermingsmechanisme-5/wie-heeft-recht-op-het-vlaams/wat-is-een);\n- kleine ondernemingen die op 31 december 2019 in moeilijkheden waren en momenteel in een nationale insolventieprocedure (WCO) zitten;\n- de kredietinstellingen en de financiële instellingen die onder toezicht vallen van de Nationale Bank van België.\n\n##### Indien je achterstallige schuldige hebt bij VLAIO\n\nIndien er achterstallige schulden zijn bij VLAIO ingevolge een terugvordering van een corona hinderpremie, een corona compensatiepremie, een corona ondersteuningspremie of één van de vorige Vlaams beschermingsmechanismen, dan kan je:\n\n- wel een aanvraag indienen,\n- de uitbetaling van de premie zal echter pas gebeuren nadat je de openstaande schuld hebt terugbetaald,\n- indien de schuld onbetwist is, d.w.z. dat er geen bezwaar of beroep loopt tegen de betreffende terugvordering, kan het steunbedrag van dit Vlaams beschermingsmechanisme in mindering gebracht worden van de terug te betalen schuld aan VLAIO.\n\n## Omzetdaling\n\n##### Omzetdaling 60%\n\nJe moet als onderneming een omzetdaling van minstens 60% hebben ten gevolge van vermelde exploitatiebeperkingen door de coronamaatregelen in de periode van 1 april 2021 tot en met 30 april 2021.\n\n**Niet-essentiële handelszaken** kunnen ook kiezen om deze omzetdaling van minstens 60% aan te tonen voor de periode van 1 april tot en met 25 april 2021. Niet-essentiële handelszaken dienen de omzet uit de verkoop van vooraf bestelde goederen, die afgehaald of thuis geleverd worden, niet mee te tellen in de berekening van de omzetdaling van minstens 60% voor de maand subsidieperiode in de maand april 2021.\n\nDe referentieperiode is de volledige maand april 2019. Ook indien men als niet-essentiële handelszaak de omzetdaling van minstens 60% aantoont voor de periode van 1 april tot en met 25 april 2021.\n\nDe omzetdaling is de daling van de omzet (excl. btw) ingevolge verminderde prestaties door de vermelde exploitatiebeperkingen, dus niet door uitgestelde facturatie. De omzetdaling wordt aangetoond op basis van een van volgende elementen:\n\n- dagontvangsten\n- geleverde prestaties\n- tijdsregistratie\n\nJe moet deze omzetdaling motiveren: Zie aanvraagprocedure.\n\nOndernemingen die verplicht werden te sluiten, dienen de exploitatiebeperking niet te motiveren in de aanvraag.\n\nUitzonderlijke en éénmalige opbrengsten of inkomsten worden niet meegeteld voor de berekening van de omzetdaling.\n\n##### Je had een abnormaal lage omzet in de referentieperiode?\n\nAls je een abnormaal lage omzet realiseerde door bepaalde uitzonderlijke omstandigheden (zwangerschapsverlof, arbeidsongeschiktheid, hinder wegenwerken, sluiting door renovatiewerken,…) dan mag je de periode vervangen door een andere referentieperiode. In je aanvraag moet je wel motiveren waarom je voor een andere referentieperiode kiest. De alternatieve referentieperiode kan enkel een periode zijn in 2019 of 2020.\n\n##### Je bent een startende onderneming?\n\nDan vergelijk je de gerealiseerde omzet in de periode van omzetdaling in 2021 met de verwachte omzet uit je financieel plan voor diezelfde periode. Startende ondernemingen die geen financieel plan moesten neerleggen bij opstart (bv. eenmanszaken) moeten een financieel plan opstellen om de lagere omzet te verantwoorden. Als startende onderneming worden voor deze steunmaatregel beschouwd de ondernemingen met startdatum vanaf 1 mei 2019 in de KBO.\n\n##### Hoe kunnen ondernemingen die werken met het forfaitair btw-stelsel hun omzetdaling aantonen?\n\nOndernemingen die werken met het forfaitair btw-stelsel moeten een geraamde omzet opgeven. Deze raming wordt gemaakt op basis van de aankoopborderellen, aankoopfacturen, uurtarieven. [Je vindt op deze webpagina meer informatie over welke ondernemingen met het forfaitair btw-stelsel kunnen werken](https://www.vlaio.be/nl/begeleiding-advies/start/opstart-van-je-onderneming/btw-belasting-op-de-toegevoegde-waarde).\n\nBewijsstukken die kunnen worden opgevraagd ter controle van deze geraamde omzet zijn dezelfde [bewijsstukken die moeten bijgehouden worden voor de FOD Financiën](https://financien.belgium.be/nl/ondernemingen/btw/btw-plicht/forfaitaire_btw-regeling \"(opent in een nieuw venster)\").\n\n##### Omzetdaling door andere reden dan corona?\n\nOndernemingen die een verminderde omzet hebben die niet het gevolg is van de coronamaatregelen opgelegd door het Overlegcomité vanaf 28 oktober 2020 en later inzake het coronavirus en de daaruit voortvloeiende maatregelen van de bevoegde autoriteiten inzake burgerlijke veiligheid **komen niet in aanmerking voor deze steun**.\n\n## Omvang steun\n\n##### Ondernemingen en zelfstandigen in hoofdberoep of gelijkgesteld\n\nDe premie bedraagt 15% van de omzet, exclusief btw, in de periode van 1 april 2019 tot en met 30 april 2019.\n\nDe maximale steun bedraagt voor de periode van 1 april 2021 tot en met 30 april 2021:\n\n- € 11.250 voor ondernemingen zonder tewerkstelling of een RSZ-tewerkstelling tot en met 9 werknemers\n- € 22.500 voor ondernemingen vanaf 10 werknemers tot 49 werknemers\n- € 60.000 voor ondernemingen met 50 werknemers of meer.\n\nEr is eveneens een minimum steunbedrag voorzien van € 600.\n\nDe minimum en maximum steunbedragen voor gesloten sectoren zijn afhankelijk van het aantal verplicht gesloten kalenderdagen. [Een lijst van die gesloten sectoren met de toepasselijke minimum en maximum steunbedragen kan je hier raadplegen](https://www.vlaio.be/nl/subsidies-financiering/vlaams-beschermingsmechanisme-7/hoeveel-bedraagt-het-vlaams/vlaams).\n\n##### Zelfstandigen in bijberoep (status per 1/4/2021)\n\nVoor een zelfstandige in bijberoep die in 2019 een beroepsinkomen had tussen € 6.996,89 en € 13.993,78 en als loontrekkende niet 80% of meer is tewerkgesteld, wordt de subsidie gehalveerd in vergelijking met zelfstandigen in hoofdberoep.\n\nEen startende zelfstandige die in 2019 geen volledig beroepsinkomen heeft, wordt gelijkgesteld met één van bovenstaande gevallen gelet op het verwachte beroepsinkomen, vermeld in het financieel plan.\n\n##### Toekenning op ondernemingsniveau\n\nDe steun wordt toegekend op ondernemingsniveau. Dit betekent dat ondernemingen met toegestane en gesloten activiteiten of vestigingen enkel als verplicht gesloten worden beschouwd als ze hun omzet halen uit de gesloten hoofdactiviteit. De hoofdactiviteit is de activiteit die meer dan 50% van de omzet genereert.\n\n##### Beperkingen\n\nOndernemingen die exploitant zijn van een inrichting waar regelmatig maaltijden worden verbruikt of een traiteurszaak, die regelmatig cateringdiensten verricht, krijgen eveneens een subsidie van 10% van de omzet, exclusief btw, maar dan wordt het steunbedrag beperkt tot maximum € 1.500 als men niet beschikt over een [zogenaamde witte kassa](https://www.geregistreerdkassasysteem.be/nl \"(opent in een nieuw venster)\").\n\n##### Enkel steun als je zaak open is\n\nDe steun is er voor de ondernemingen die door de beperkende coronamaatregelen, opgelegd door het Overlegcomité, open zijn (tenzij sluiting jaarlijkse vakantieperiode).\n\nDe steun is er uiteraard ook voor de ondernemingen die verplicht hun zaak moesten sluiten door deze maatregelen.\n\n**Niet-essentiële handelszaken** moeten minstens deeltijds op afspraak geopend zijn.\n\n##### **Europese Tijdelijke Kaderregeling**\n\nDeze maatregel werd aangemeld onder het artikel 3.1 van de [Tijdelijke kaderregeling in het kader van de huidige COVID-19-uitbraak](https://ec.europa.eu/competition/state_aid/what_is_new/TF_informal_consolidated_version_as_amended_28_january_2021_nl.pdf \"(opent in een nieuw venster)\"). Dit artikel laat toe dat maximaal € 1.800.000 steun per onderneming kan worden toegekend. Voor ondernemingen actief in de landbouwsector bedraagt het maximum steunplafond € 225.000 en voor ondernemingen actief in de visserij en aquacultuursector € 270.000.\n\nEen lijstje van VLAIO maatregelen die werden aangemeld onder dit artikel vind je terug op [Veel gestelde vragen: De-minimis](https://www.vlaio.be/nl/begeleiding-advies/financiering/overheidsmaatregelen/veelgestelde-vragen-de-minimis) (Welke steun valt er onder). Ook bepaalde andere Vlaamse en federale maatregelen werden hieronder aangemeld (vb. [De RSZ vermindering voor de hotel, reissector en evenementensector](https://www.vlaio.be/nl/subsidies-financiering/subsidiedatabank/steunmaatregelen-rsz-voor-werkgevers-coronavirus), [Coronalening](https://www.vlaio.be/nl/subsidies-financiering/subsidiedatabank/corona-lening-achtergestelde-lening-op-drie-jaar)(eerste schijf van € 1,8 miljoen)).\n\nBij de berekening van deze drempel wordt de volledige subsidie, lening of waarborg meegeteld. Het voordeel wordt dus bij een lening of waarborg niet omgerekend naar een Bruto Subsidie Equivalent (BSE) zoals bij de Europese de-minimisverordening.\n\n## Aanvraagprocedure\n\n##### Aanvraag vanaf 3 mei 2021\n\nDe online-aanvraag is mogelijk vanaf 3 mei 2021 tot en met 15 juni 2021 op [www.vlaio.be/nl/subsidies-financiering/vlaams-beschermingsmechanisme-7](https://www.vlaio.be/nl/subsidies-financiering/vlaams-beschermingsmechanisme-7) **.**\n\nPer onderneming dien je één aanvraag in.\n\nLees aandachtig de [handleiding](https://www.vlaio.be/nl/subsidies-financiering/vlaams-beschermingsmechanisme-7/hoe-vraag-je-het-vlaams) vooraleer je de aanvraag indient alsook de [veelgestelde vragen](https://www.vlaio.be/nl/subsidies-financiering/vlaams-beschermingsmechanisme-7/veelgestelde-vragen-verband-met-het-vlaams)!\n\nBereid je aanvraag zorgvuldig voor: elke manuele aanpassing (rechtzetten van fouten na de indiening) vertraagt het uitbetalingsproces aanzienlijk!\n\n##### Belangrijk: Motivering omzetdaling\n\nBij de aanvraag zal de onderneming de link moeten leggen dat de omzetdaling het direct of indirect gevolg is van de coronamaatregelen. De link leggen tussen de maatregelen die moeten nageleefd worden en de gevolgen hiervan op de beroepsuitoefening moet als volgt worden gemotiveerd:\n\n1. over welke coronamaatregel vanaf 28 oktober gaat het. Check hiervoor [www.info-coronavirus.be/nl/faq](https://www.info-coronavirus.be/nl/faq/ \"(opent in een nieuw venster)\");\n2. en hoe deze coronamaatregel vanaf 28 oktober de normale uitoefening van de beroepsactiviteit onmogelijk maakt.\n\nOndernemingen die verplicht werden te sluiten dienen de exploitatiebeperking niet te motiveren in de aanvraag als ze steun aanvragen voor de periode van verplichte sluiting.\n\n##### Verklaring op eer\n\nBij elke aanvraag moet er een verklaring op eer worden ondertekend. Elke valse verklaring is een inbreuk tegen de wetgeving en zal gesanctioneerd worden.\n\nJe dient de bewijsstukken voor een controle gedurende 5 jaar bij te houden.\n\n##### Automatische uitbetaling\n\nDe uitbetaling van de premie gebeurt automatisch na goedkeuring van de aanvraag door VLAIO en enkel op een Belgisch rekeningnummer van de begunstigde onderneming.\n\nDe steun wordt niet uitbetaald als je achterstallige schulden hebt bij VLAIO (zie rubriek [Wie komt in aanmerking](https://www.vlaio.be/nl/subsidies-financiering/subsidiedatabank/vlaams-beschermingsmechanisme-7-steunperiode-maand-maart#Wie-komt-in-aanmerking)).\n\n**Bereid je aanvraag zorgvuldig voor. Elke manuele aanpassing (rechtzetten van fouten na de indiening) vertraagt het uitbetalingsproces aanzienlijk**!\n\n## Blijf op de hoogte\n\nWil je op de hoogte blijven van wijzigingen van deze maatregel en andere maatregelen in de Subsidiedatabank? Dat kan via de gratis ' [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank)'.\n\n### Samengevat\n\nVoor wie\n\nzelfstandigen en ondernemingen\n\nVoor wat\n\nverplichte sluiting of omzetdaling van minstens 60% in april 2021\n\nSubsidie\n\n15% van de omzet van april 2019 (7,5% voor bijberoepers)\n\n- [Wie komt in aanmerking](#wie-komt-in-aanmerking)\n- [Omzetdaling](#omzetdaling)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n\n## Contact\n\nJe kan op de website ook een [FAQ rubriek](https://www.vlaio.be/nl/subsidies-financiering/vlaams-beschermingsmechanisme-7/veelgestelde-vragen-verband-met-het-vlaams \"No results\") terugvinden. Lees deze aandachtig voor indiening.\n\nAgentschap Innoveren & Ondernemen\n\nAdres\n\nKoning Albert II-laan 35 bus 12\n\n1030Brussel\n\nBelgië\n\nTelefoon\n\nT [0800 20 555](tel:080020555)\n\nE-mail\n\n[info@vlaio.be](mailto:info@vlaio.be)\n\nWebsite\n\n[www.vlaio.be/nl/subsidies-financiering/vlaams-beschermingsmechanisme-7](https://www.vlaio.be/nl/subsidies-financiering/vlaams-beschermingsmechanisme-7)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/vlaams-beschermingsmechanisme-7-steunperiode-maand-april",
      "title": "Vlaams beschermingsmechanisme 7 (steunperiode maand april) | VLAIO"
    }
  },
  {
    "markdown": "# Fiscale steun tijdens crisissituaties\n\nLaatst gewijzigd op 5 dec 2023 ( [Alle wijzigingen](/nl/subsidies-financiering/subsidiedatabank/wijzigingen/3591))\n\nGeen aanvraag meer mogelijk\n\n\n### Samengevat\n\nVoor wie\n\nzelfstandigen & ondernemingen\n\nVoor wat\n\nondersteuning in bepaalde crisissituaties\n\nFiscale steun\n\nde ondersteuning varieert per maatregel\n\n- [Belastingkrediet verhoging kilometervergoeding](#belastingkrediet-verhoging-kilometervergoeding)\n- [Belastingvrijstelling energiesteun](#belastingvrijstelling-energiesteun-)\n- [Afbetalingsplan voor fiscale schulden](#afbetalingsplan-voor-fiscale-schulden)\n- [Coronacrisis](#coronacrisis)\n- [Oorlog in Oekraïne](#oorlog-in-oekraïne)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Wat houdt de maatregel in\n\nOm de ondernemers tijdens crisissituaties (energiecrisis, coronacrisis, oorlog in Oekraine, enz) financiële ademruimte te geven, werden er verschillende fiscale steunmaatregelen uitgewerkt.\n\nVoortaan kan je de fiscale maatregelen die worden genomen in een crisissituatie terugvinden in de maatregel [Federale steun voor ondernemers (crisis)](https://www.vlaio.be/nl/subsidies-financiering/subsidiedatabank/federale-steun-voor-ondernemers-crisis).\n\n## Belastingkrediet verhoging kilometervergoeding\n\nIn het kader van de energiecrisis werd beslist om een nieuw belastingkrediet in te voeren voor werkgevers die de kilometervergoeding voor dienstverplaatsingen met een privé-voertuig verhogen. Dit fiscaal voordeel geldt dus niet voor vergoedingen in het kader van woon- werkverkeer. Het werd ingevoerd om werkgevers te stimuleren om het maximaal vrijgestelde bedrag aan kilometervergoeding te betalen.\n\nDe belangrijkste kenmerken van dit belastingkrediet zijn:\n\n- Het fiscaal voordeel is een percentage dat progressief stijgt afhankelijk van de hoogte van de verhoging en kan nooit meer bedragen dan het maximum vrijgestelde bedrag.\n- Het belastingkrediet is tijdelijk en wordt gekoppeld aan de verhoging van de kilometervergoeding voor dienstverplaatsingen die met een motorvoertuig werden gedaan in de periode tussen 1 maart 2022 en 31 december 2022.\n- De verhoging van de kilometervergoeding moet gelden voor onbepaalde tijd.\n- Het moet gaan om een echte verhoging van de kilometervergoeding. Een loutere indexering is dus niet voldoende.\n- Het moet gaan om een kilometervergoeding die toegekend wordt aan medewerkers die met hun eigen wagen beroepsverplaatsingen maken.\n- De verhoging is niet aftrekbaar als beroepskost.\n- De verhoging moet het gevolg zijn van een aanpassing van het arbeidsreglement, een CAO of de arbeidsovereenkomst na 31 oktober 2021 en ten laatste op 31 december 2022.\n\nMeer informatie over dit belastingkrediet kan je vinden in de [Wet houdende diverse fiscale en financiële bepalingen (1)](http://www.ejustice.just.fgov.be/eli/wet/2022/11/20/2022034191/staatsblad).\n\n## Belastingvrijstelling energiesteun\n\nDe vergoedingen/steunmaatregelen die de gemeenschappen, gewesten, provincies of gemeenten en steden toekennen voor de economische gevolgen die belastingplichtigen ondervinden naar aanleiding van de energiecrisis zijn belastingvrij in de personen- en vennootschapsbelasting.\n\nDe vrijstelling wordt toegekend als aan volgende voorwaarden wordt voldaan:\n\n- de vergoeding vormt geen directe of indirecte vergoeding in ruil voor de levering van goederen of het verlenen van diensten;\n- in de regeling op grond waarvan de vergoeding wordt verleend, is uitdrukkelijk bepaald dat deze vergoeding wordt verleend voor de economische gevolgen naar aanleiding van de energiecrisis;\n- de vergoeding wordt betaald of toegekend tussen 1 juli 2022 en 31 december 2023.\n\nIn de personenbelasting worden deze vergoedingen vermeld op de berekeningsnota die gevoegd is bij het aanslagbiljet van de begunstigde.\n\nWanneer de vrijgestelde vergoeding (of een deel ervan) zou moeten worden terugbetaald aan het betrokken Gewest, de betrokken Gemeenschap, provincie of gemeente dan wordt dat deel niet als een aftrekbare beroepskost aangemerkt.\n\nMeer informatie kan je terugvinden in de [Wet houdende diverse fiscale bepalingen (1)](http://www.ejustice.just.fgov.be/eli/wet/2022/12/21/2022043130/staatsblad) (BS 29 december 2022). Deze wet trad in voege op 1 juli 2022. Meer informatie en een aantal voorbeelden kan je terugvinden in de [Circulaire 2023/C/48 over de vrijstelling van vergoedingen in het kader van steunmaatregelen die worden getroffen door de gewesten, gemeenschappen, provincies of gemeenten in het kader van de energiecrisis.](https://eservices.minfin.fgov.be/myminfin-web/pages/public/fisconet/document/a3c4c180-6e9e-4f9d-a49c-74a654fd223b)\n\n## Afbetalingsplan voor fiscale schulden\n\nKamp je met met tijdelijke betaalproblemen dan kan je een afbetalingsplan aanvragen. Je kunt wel betalen binnen vier maanden of tussen vier en twaalf maanden na de uiterste betaaldatum.\n\nMeer informatie kan je raadplegen op deze pagina van de FOD Financiën [Ik wil een afbetalingsplan aanvragen](https://financien.belgium.be/nl/contact/ik-wil-een-afbetalingsplan-aanvragen).\n\n## Coronacrisis\n\n##### Overzicht fiscale coronamaatregelen\n\nEen overzicht van alle maatregelen die de FOD Financiën heeft genomen tijdens de coronacrisis kan je terugvinden op Fisconetplus: [COVID-19: informatiemonitoring](https://eservices.minfin.fgov.be/myminfin-web/pages/fisconet/document/bc8119c0-f880-4182-8d36-5de98c7324a1).\n\n##### Belastingkrediet voor de eventsector (coronacrisis)\n\nDe evenementensector wordt ondersteund met een belastingkrediet van 25% op niet-recupereerbare gemaakte kosten dat onmiddellijk kan worden aangevraagd voor het inkomstenjaar 2021.\n\n**Wie komt in aanmerking**\n\nEnkel vennootschappen onderworpen aan de vennootschapsbelasting en belasting van niet-inwoners/vennootschappen kunnen deze maatregel toepassen. Zij geldt dus niet voor zelfstandigen (eenmanszaken) en ook niet voor rechtspersonen onderworpen aan de rechtspersonenbelasting (bijvoorbeeld vzw's).\n\nDe vennootschap mag op de laatste dag van het belastbaar tijdperk waarin de niet-recupereerbare uitgaven gedaan zijn, geen onderneming in moeilijkheden zijn.\n\nOok vennootschappen waarvan het belastbaar 'resultaat van het belastbaar tijdperk' (waarin de niet-recupereerbare uitgaven gedaan zijn), positief is vóór de toepassing van dit belastingkrediet, komen niet in aanmerking.\n\n**Wat komt in aanmerking**\n\nDeze maatregel richt zich tot de evenementensector. Een evenement wordt gedefinieerd als: een activiteit die vanuit zijn karakter beoogt bij te dragen tot het actief creëren van omzet, toegevoegde waarde en directe en indirecte tewerkstelling, hetzij bij de belastingplichtige zelf, hetzij bij onderaannemers die aan de activiteit meewerken.\n\nEr geldt geen beperking naar type van activiteit dat wordt georganiseerd (aldus de Memorie van toelichting bij het wetsontwerp): theatervoorstellingen, sportmanifestaties alsook filmvertoningen, kerstmarkten komen in aanmerking (zie ook de voorbeelden in de Memorie van toelichting bij het wetsontwerp).\n\nDit evenement moet oorspronkelijk gepland zijn in de periode van 1 oktober 2021 tot en met 28 januari 2022. Het heeft niet kunnen plaatsvinden door de federale overheid, gewesten, gemeenschappen, provincies of gemeenten uitgevaardigde maatregelen in het kader van de COVID-19-pandemie.\n\n**Fiscaal voordeel**\n\nHet belastingkrediet bedraagt 25% (ook voor vennootschappen die onderworpen zouden zijn aan het verlaagd tarief van de vennootschapsbelasting). Het belastingkrediet wordt berekend op basis van de uitgaven die effectief werden gedaan in het kader van een evenement én die 'niet recupereerbaar' zijn ingevolge de aflasting van het evenement. Kwijtgescholden uitgaven komen dus niet in aanmerking.\n\nEr moet worden gekozen voor het belastingkrediet. Hierdoor kan je de betrokken 'niet-recupereerbare uitgaven' niet meer aftrekken als beroepskost.\n\nUitgaven die worden gefinancierd door steunmaatregelen van de gewesten, gemeenschappen, provincies of gemeenten (die genieten van een tijdelijke belastingvrijstelling in het kader van corona) worden niet beschouwd als niet-recupereerbare uitgaven.\n\nDeze maatregel is van toepassing op de vanaf 1 januari 2021 gedane uitgaven tijdens een belastbaar tijdperk dat verbonden is met het aanslagjaar 2022.\n\nEr moet een berekening worden gemaakt al naargelang het aanslagjaar:\n\n- **Voor het aanslagjaar waarin het belastingkrediet wordt aangevraagd**\n\nEerst wordt het bedrag van het belastingkrediet voor niet-recupereerbare uitgaven als basis voor de berekening genomen. Dit bedrag wordt voor kleine vennootschappen verminderd met 5% van de niet-recupereerbare uitgaven.\n\nVervolgens moet dit basisbedrag worden vermenigvuldigd met momenteel 0,51% (= het marktrentepercentage bedoeld in de mededeling van de Commissie over de herziening van de methode waarmee de referentie- en disconteringspercentages worden vastgesteld dat van toepassing is op het ogenblik waarop de aangifte, waarin het belastingkrediet voor niet-recupereerbare uitgaven wordt aangevraagd, wordt ingediend)\n\nHet bekomen voordeel wordt voor kleine vennootschappen nog verhoogd met 5% van de niet-recupereerbare uitgaven.\n\n- **Voor elk daaropvolgend aanslagjaar**\n\nHet basisbedrag van de berekening voor het aanslagjaar waarin werd gekozen voor het krediet wordt als basis voor de berekening in latere aanslagjaren genomen. Dat bedrag moet dan vervolgens worden verminderd met het bedrag aan vorige beroepsverliezen vermenigvuldigd met 25% dat zonder toepassing van het belastingkrediet voor niet-recupereerbare uitgaven, van de winst van elk belastbaar tijdperk, volgend op het aanslagjaar waarin het belastingkrediet voor niet-recupereerbare uitgaven aangevraagd wordt, bijkomend afgetrokken zou zijn geweest. Dat bedrag wordt dan op zijn beurt vervolgens vermenigvuldigd met momenteel 0,51% (het marktrentepercentage bedoeld in de mededeling van de Commissie over de herziening van de methode waarmee de referentie- en disconteringspercentages worden vastgesteld dat van toepassing is op het ogenblik waarop de aangifte van het betreffende aanslagjaar wordt ingediend).\n\nVoor kleine vennootschappen mag de vennootschap 20% nemen in plaats van 25%.\n\nAls het bekomen bedrag kleiner of gelijk aan nul is, wordt vanaf dat aanslagjaar geen voordeel voortkomend uit het belastingkrediet voor niet-recupereerbare uitgaven meer toegekend.\n\n- **Voorbeeld**\n\nEen voorbeeld kan je nalezen in het [Koninklijk besluit van 10 mei 2022 tot berekening van het voordeel voortkomend uit het belastingkrediet voor niet-recupereerbare uitgaven en tot bepaling van de te verstrekken informatie in bijlage bij de aangifte voor de toekenning van het belastingkrediet voor niet-recupereerbare uitgaven bedoeld in de artikelen 12 tot en met 16 van de wet van 14 februari 2022 houdende tijdelijke ondersteuningsmaatregelen ten gevolge van de COVID-19-pandemie](http://www.ejustice.just.fgov.be/eli/besluit/2022/05/10/2022032120/staatsblad) (BS 18 mei 2022).\n\n**De-minimis**\n\nDeze maatregel valt onder de toepassing van de Europese de minimis-regelgeving. Hierdoor mag de de-minimissteun aan bedrijven over drie jaar gespreid niet meer dan € 200.000 bedragen. Voor meer info zie [Veelgestelde vragen: de-minimis](https://www.vlaio.be/nl/begeleiding-advies/financiering/overheidsmaatregelen/veelgestelde-vragen-de-minimis).\n\nDe onderneming zal bij de aangifte hierover een verklaring op eer moeten toevoegen. Dit werd vastgelegd in het [Koninklijk besluit van 10 mei](http://www.ejustice.just.fgov.be/eli/besluit/2022/05/10/2022032120/staatsblad) (BS 18 mei 2022). Dit KB treedt in werking op 28 mei 2022.\n\nDie verklaring bevat:\n\n- de naam en het ondernemingsnummer van de belastingplichtige die het belastingkrediet voor niet-recupereerbare uitgaven aanvraagt;\n- een lijst van evenementen, die oorspronkelijk gepland waren plaats te vinden in de periode tussen 1 oktober 2021 en 28 januari 2022 en die door de maatregelen in het kader van de COVID19-pandemie niet konden plaatsvinden, en met betrekking waartoe het belastingkrediet voor niet-recupereerbare uitgaven wordt aangevraagd;\n- een lijst van de aard en het bedrag van niet-recupereerbare uitgaven waarvoor het belastingkrediet voor niet-recupereerbare uitgaven wordt aangevraagd opgesplitst per evenement;\n- een overzicht van de berekening van het voordeel voortkomend uit het belastingkrediet voor niet-recupereerbare uitgaven;\n- de naam en het ondernemingsnummer van elke in België gevestigde onderneming die deel uitmaakt van dezelfde groep van vennootschappen als de in het eerste streepje bedoelde onderneming en die steun geniet onder de Europese de-minimis verordening.\n\n**Aanvraagprocedure**\n\nHet belastingkrediet wordt niet toegekend aan vennootschappen die, indien zij het belastingkrediet zouden genieten, de Europees norm inzake toegelaten staatssteun overschrijden. Daarom moet de vennootschap in bijlage bij haar aangifte een verklaring toevoegen over de ontvangen steun via het belastingkrediet en andere overheidssteun.\n\n**Meer informatie**\n\n- Meer informatie en een voorbeeld in het [persbericht van de minister van financiën](https://vanpeteghem.belgium.be/nl/minister-van-peteghem-ondersteunt-evenementensector-met-belastingvoordeel-voor-reeds-gemaakte-kosten).\n- Ondertussen werd deze wet gepubliceerd: [Wet houdende tijdelijke ondersteuningsmaatregelen ten gevolge van de COVID-19-pandemie](https://www.ejustice.just.fgov.be/eli/wet/2022/02/14/2022200942/staatsblad).\n- Ook voorbeelden en meer info in het [Wetsontwerp houdende tijdelijke ondersteunings-maatregelen ten gevolge van de COVID-19-pandemie](https://www.dekamer.be/FLWB/PDF/55/2430/55K2430001.pdf) (Titel 5, Hoofdstuk 1) op [dekamer.be](https://www.dekamer.be/kvvcr/showpage.cfm?section=/flwb&language=nl&cfm=/site/wwwcfm/flwb/flwbn.cfm?lang=N&legislat=55&dossierID=2430).\n\n##### Mondmaskers en hydroalcoholische gels\n\nHet btw tarief voor mondmaskers en voor hydroalcoholische gels werd in het kader van de bestrijding van het coronavirus verlaagd tot 6%. Dit werd verlengd tot en met 31 december 2022.\n\nMeer informatie in de [Circulaire 2022/C/90 betreffende de verlenging van het tijdelijk verlaagde btw-tarief voor mondmaskers en hydroalcoholische gels in het kader van de bestrijding van het coronavirus COVID-19](https://eservices.minfin.fgov.be/myminfin-web/pages/public/fisconet/document/62df27c8-63b8-441d-9ba6-70c2fd2f421d).\n\n##### Wederopbouwreserve (vrijgestelde reserve)\n\nOm de solvabiliteit te versterken heeft de federale regering beslist dat vennootschappen een wederopbouwreserve kunnen aanleggen op het einde van het boekjaar met betrekking tot de aanslagjaren 2022, 2023 en 2024. Door deze aanleg van een wederopbouwreserve, worden de winsten van deze aanslagjaren gedeeltelijk vrijgesteld ten belope van de geleden coronaverliezen.\n\nHet maximumbedrag van deze wederopbouwreserve is in principe beperkt tot het bedrijfsverlies van het boekjaar op de afsluitdatum van het boekjaar in 2020, met als maximum € 20 miljoen.\n\nHierbij moet o.m. aan volgende voorwaarden worden beantwoord:\n\n- de wederopbouwreserve is onderworpen aan de onaantastbaarheidsvoorwaarde, dit betekent dat deze vrijgestelde reserve belastbaar wordt uiterlijk bij het sluiten van de vereffening;\n- de vennootschappen die banden hebben met belastingparadijzen worden uitgesloten van het voordeel van deze vrijstelling;\n- de vennootschappen, die in de periode van 12 maart 2020 tot en met de dag van de indiening van de aangifte die verbonden is aan het aanslagjaar waarin de wederopbouwreserve wordt aangelegd, een kapitaalvermindering, een inkoop van eigen aandelen verrichten of dividenden uitkeren of toekennen, kunnen geen enkel bedrag, dat in boekhoudkundig opzicht aan de wederopbouwreserve zou worden toegekend, in aanmerking nemen voor deze belastingvrijstelling;\n- in de resultatenrekening moet de post '620 Bezoldigingen en rechtstreekse sociale voordelen' minstens 85% bedragen van het bedrag op afsluitdatum van het boekjaar 2019.\n\nOm van deze regeling kunnen genieten, moet de belastingplichtige bij zijn aangifte de opgave 275 RR toevoegen, voor de aanslagjaren waarin de vrijstelling toegepast wordt.\n\nMeer informatie kan je vinden in:\n\n- de [Wet van 19 november 2020 houdende de invoering van een wederopbouwreserve voor vennootschappen](http://www.ejustice.just.fgov.be/eli/wet/2020/11/19/2020031653/staatsblad).\n- de [Circulaire 2020/C/122 over de vrijgestelde reserve ter versterking van de solvabiliteit en het eigen vermogen van de vennootschappen ten gevolge van de COVID-19-pandemie](https://eservices.minfin.fgov.be/myminfin-web/pages/fisconet/document/c7de6ee5-66cf-4306-8087-926fc3c9442b);\n- de [Circulaire 2022/C/6 over de wederopbouwreserve](https://eservices.minfin.fgov.be/myminfin-web/pages/fisconet/document/b513cf17-cba9-4608-8803-add9928572ee).\n\n## Oorlog in Oekraïne\n\nVia het document [Oorlog in Oekraïne](https://eservices.minfin.fgov.be/myminfin-web/pages/public/fisconet/document/013c471d-fe5a-42e3-8fe6-5d42d5433baa) van de FOD Financiën vind je een overzicht van maatregelen die werden genomen in het kader van de crisis in Oekraïne. Het gaat over informatie over de:\n\n- Algemene Administratie van de Douane en Accijnzen\n- Algemene Administratie van de Thesaurie\n- Steunmaatregelen voor particulieren, ondernemingen en vzw's\n- Nieuwsberichten van de FOD Financiën over dit onderwerp\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank).\n\n### Samengevat\n\nVoor wie\n\nzelfstandigen & ondernemingen\n\nVoor wat\n\nondersteuning in bepaalde crisissituaties\n\nFiscale steun\n\nde ondersteuning varieert per maatregel\n\n- [Belastingkrediet verhoging kilometervergoeding](#belastingkrediet-verhoging-kilometervergoeding)\n- [Belastingvrijstelling energiesteun](#belastingvrijstelling-energiesteun-)\n- [Afbetalingsplan voor fiscale schulden](#afbetalingsplan-voor-fiscale-schulden)\n- [Coronacrisis](#coronacrisis)\n- [Oorlog in Oekraïne](#oorlog-in-oekraïne)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Contact\n\nDe informatiemonitoring pagina's kan je terugvinden via deze link [Fisconetplus](https://eservices.minfin.fgov.be/myminfin-web/pages/public/fisconet) \\> Openbare Bibliotheek > [Informatiemonitoring](https://eservices.minfin.fgov.be/myminfin-web/pages/public/fisconet/navigation/2dd08ff9-9778-4ce6-accd-f961843e3e5b,fb2ca74f-2331-4d07-87db-77cce0a4acf7).\n\nFOD Financiën\n\nAfdeling / Dienst\n\nContactcenter\n\nAdres\n\nKoning Albert II-laan 33 bus 25\n\n1030Brussel\n\nBelgië\n\nTelefoon\n\nT [02 572 57 57](tel:025725757)\n\nWebsite\n\n[eservices.minfin.fgov.be/myminfin-web/pages/public/fisconet](https://eservices.minfin.fgov.be/myminfin-web/pages/public/fisconet)\n\n## Ook interessant\n\n[**Overbruggingsrecht voor zelfstandigen**\\\\\n\\\\\nZelfstandigen die hun activiteit stopzetten of onderbreken, kunnen in bepaalde situaties een beroep doen op het overbruggingsrecht: collectieve ...\\\\\n\\\\\nLees meer\\\\\n\\\\\nEen steunmaatregel van de Rijksdienst voor de sociale verzekering der zelfstandigen (RSVZ)](/nl/subsidies-financiering/subsidiedatabank/overbruggingsrecht-voor-zelfstandigen)\n\n[**Federale steun voor ondernemers (crisis)**\\\\\n\\\\\nOm de zelfstandigen en ondernemingen te ondersteunen in bepaalde crisisperiodes voorziet de federale overheid een aantal ondersteuningsmaatregelen ...\\\\\n\\\\\nLees meer\\\\\n\\\\\nEen steunmaatregel van de federale overheid](/nl/subsidies-financiering/subsidiedatabank/federale-steun-voor-ondernemers-crisis)\n\n[iframe](https://consentcdn.cookiebot.com/sdk/bc-v4.min.html)![Cookiebot session tracker icon loaded](https://imgsct.cookiebot.com/1.gif?dgi=4612ee89-0473-4a1f-85e0-850239ef73a3)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/fiscale-steun-tijdens-crisissituaties",
      "title": "Fiscale steun tijdens crisissituaties | VLAIO"
    }
  },
  {
    "markdown": "# Corona-omboekingspremie\n\nLaatst gewijzigd op 27 okt 2021 ( [Alle wijzigingen](/nl/subsidies-financiering/subsidiedatabank/wijzigingen/6088))\n\nGeen aanvraag meer mogelijk\n\n\n### Samengevat\n\nVoor wie\n\nondernemingen uit de evenementensector\n\nVoor wat\n\neerste omboekingen van uitgestelde evenementen door de coronacrisis\n\nSubsidie\n\nmaximum € 2 per omboeking\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte-)\n- [Contact](#contact)\n\n## Wat houdt de maatregel in\n\nVia de corona-omboekingspremie konden ondernemingen uit de evenementensector die hard werden getroffen door de coronacrisis per verrichte omboeking steun aanvragen bij het Agentschap Innoveren & Ondernemen (VLAIO).\n\nEnkel primaire omboekingen voor evenementen in het domein kunst, amusement of recreatie, met minstens 1.000 betalende tickets in de periode van 13 maart 2020 tot en met 30 juni 2021 kwamen in aanmerking.\n\nDe maximale steun bedraagt € 2 per verrichte omboeking. Indien het steunbudget van € 10 miljoen wordt overschreden, zal de premie per omboeking worden geprorateerd. Let op, de subsidie kan niet hoger zijn dan het boekhoudkundig verlies van de onderneming en bedraagt maximaal 250.000 euro per onderneming.\n\nJe kon deze premie aanvragen van 4 oktober t.e.m. 22 oktober 2021.\n\n## Wie komt in aanmerking\n\n##### Algemene voorwaarden\n\nDe premie is bedoeld voor ondernemingen uit de evenementensector die wegens de toen geldende coronamaatregelen omboekingen hebben uitgevoerd en dit ook effectief kunnen bewijzen. Meer bepaald gaat het over ondernemingen die actief zijn binnen de brede NACE-sectie kunst, amusement en recreatie alsook organisatoren van beurzen en congressen of een gespecialiseerd ticketingbedrijf. Raadpleeg zeker de [lijst met de in aanmerkingen komende NACE-codes](https://www.vlaio.be/nl/subsidies-financiering/corona-omboekingspremie/welke-omboekingen-komen-aanmerking#Lijst-NACE-codes).\n\nZowel startende als bestaande ondernemingen kunnen een beroep doen op deze premie als aan volgende voorwaarden (op het moment van indiening van de aanvraag) wordt voldaan:\n\n- Je bent als onderneming actief volgens de Kruispuntbank van Ondernemingen (KBO). Ondernemingen die zich in een niet-actieve toestand bevinden zijn uitgesloten (bijvoorbeeld in geval van faillissement, vereffening, stopzetting, enzovoort...);\n- Je onderneming heeft een actieve exploitatie- of uitbatingszetel in het Vlaamse Gewest;\n- Je onderneming stelt minstens 1 werkend vennoot of minstens 1 voltijdsequivalent bij de RSZ ingeschreven personeelslid tewerk.\n\n##### Uitgesloten ondernemingen\n\nVolgende ondernemingen zijn uitgesloten:\n\n- Ondernemingen wiens NACE-code niet opgenomen is in de lijst;\n- Ondernemingen die voor de periode waarvoor de subsidie wordt aangevraagd geen boekhoudkundig verlies hebben geleden. Bij het bepalen van het verlies kan rekening gehouden worden met het resultaat van de bedrijfstak waarop de omboekingen betrekking hebben. Openstaande vorderingen die niet meer inbaar zijn, kunnen in mindering worden gebracht en tegemoetkomingen in het kader van verzekeringen moeten worden verrekend;\n- Middelgrote en grote [ondernemingen die reeds op 31 december 2019 in moeilijkheden waren](https://eur-lex.europa.eu/legal-content/NL/TXT/HTML/?uri=CELEX:52020XC0320(03)&from=EN \"(opent in een nieuw venster)\"), zoals vermeld in lid 22, c, en c bis, van de tijdelijke kaderregeling COVID-19;\n- Kleine ondernemingen die reeds op 31 december 2019 in moeilijkheden waren én momenteel in een nationale insolventieprocedure (WCO) zitten;\n- Ondernemingen die achterstallige schulden hebben bij VLAIO naar aanleiding van een terugvordering van een onterecht ontvangen corona hinderpremie, corona compensatiepremie, corona ondersteuningspremie, corona globalisatiemechanisme, voorschot voor organisatoren van evenementen of een Vlaams Beschermingsmechanisme;\n- Ondernemingen die op datum van de subsidieaanvraag niet beschikken over een actieve exploitatiezetel in het Vlaamse Gewest overeenkomstig de Kruispuntbank van Ondernemingen;\n- Structureel gesubsidieerde organisaties. Dat zijn organisaties die voor het vijfde jaar op rij werkingssubsidies hebben ontvangen;\n- Ondernemingen in een rechtstoestand van ontbinding, stopzetting, faillissement of vereffening\n- Holdings, management-, of patrimoniumvennootschappen;\n- De kredietinstellingen en de financiële instellingen die onder toezicht vallen van de Nationale Bank van België.\n\n## Wat komt in aanmerking\n\n##### Evenementen\n\nEnkel evenementen op het gebied van kunst, amusement of recreatie in België die werden georganiseerd in de periode 13 maart 2020 tot en met 30 juni 2021, komen in aanmerking. Het moet hierbij gaan over openbaar toegankelijke evenementen met een groot en overwegend particulier publiek. Bijkomende voorwaarde is dat het ticketaanbod minstens 1.000 betalende tickets bevat.\n\n##### Omboekingen\n\nEnkel primaire omboekingen, d.w.z. omboekingen die als gevolg van de coronavirusmaatregelen voor een eerste keer werden verplaatst, uitgesteld of terugbetaald, komen in aanmerking. Alle hierna volgende omboekingen van hetzelfde evenement komen niet in aanmerking.\n\nHet voorleggen van primaire omboekingen van minstens 10.000 tickets voor in aanmerking komende evenementen is noodzakelijk om een geldige steunaanvraag in te dienen.\n\n##### Wat komt niet in aanmerking\n\nEvenementen die in het kader van de steunmaatregel 'Terugvorderbaar voorschot voor organisatoren van evenementen' reeds hebben genoten van steun zijn uitgesloten voor deze steunmaatregel.\n\nFilmvoorstellingen, personeelsfeesten, sportwedstrijden binnen een reguliere competitie, evenementen van politieke aard, reis- of horeca-evenementen komen niet in aanmerking. Evenementen die aanzetten tot haat of discriminatie of in strijd zijn met de publieke orde of goede zeden komen eveneens niet in aanmerking.\n\n## Omvang steun\n\nElke onderneming met in aanmerking komende omboekingen ontvangt een steunbedrag van maximum € 2 per omboeking. Indien het steunbudget van € 10 miljoen wordt overschreden, zal de premie per omboeking worden geprorateerd.\n\nDe subsidie kan niet hoger zijn dan het boekhoudkundig verlies van de onderneming en bedraagt maximaal € 250.000 per onderneming.\n\n##### Het aantal betoelaagbare primaire omboekingen wordt als volgt bepaald:\n\n**1**. **Evenementen met alleen tickets voor genummerde plaatsen**\n\nHet aantal primaire omboekingen in deze categorie telt volledig mee. De steunaanvrager krijgt voor al de omboekingen steun.\n\n|     |     |     |\n| --- | --- | --- |\n| ##### Totaal aantal verkochte tickets voor het evenement | ##### Aantal primaire omboekingen | ##### Totaal aantal in aanmerking komende primaire omboekingen (100%) |\n| 2.000 | 667 | 667 |\n\nDit voorbeeld houdt geen rekening met groepsboekingen.\n\n**2. Evenementen met alleen tickets voor ongenummerde plaatsen**\n\nHet aantal primaire omboekingen in deze categorie telt voor de helft mee. De steunaanvrager krijgt voor de helft van de omboekingen steun.\n\n|     |     |     |\n| --- | --- | --- |\n| ##### Totaal aantal verkochte tickets voor het evenement | ##### Aantal primaire omboekingen | ##### Totaal aantal in aanmerking komende omboekingen (50%) |\n| 8.800 | 2.934 | 2.934 x 50% = 1.46 |\n\nDit voorbeeld houdt geen rekening met groepsboekingen.\n\n**3. Evenementen met zowel tickets voor genummerde als ongenummerde plaatsen (gemengde categorie)**\n\nHet aantal primaire omboekingen in deze categorie telt volledig mee. De steunaanvrager krijgt voor al de omboekingen steun.\n\n|     |     |     |\n| --- | --- | --- |\n| ##### Totaal aantal verkochte tickets voor het evenement | ##### Aantal omboekingen voor genummerde en ongenummerde plaatsen | ##### Totaal aantal in aanmerking komende omboekingen (100%) |\n| 6.500 | 2.167 | 2.167 |\n\nDit voorbeeld houdt geen rekening met groepsboekingen.\n\n**4. Groepsboekingen**\n\nWe spreken van een groepsboeking vanaf 40 tickets per boeking. Groepsboekingen worden gesteund aan 10%. Hierbij wordt geen onderscheid gemaakt tussen genummerde of ongenummerde plaatsen.\n\n|     |     |     |     |\n| --- | --- | --- | --- |\n| ##### Totaal aantal verkochte tickets voor het evenement | ##### Verkocht aantal tickets gelinkt aan groepsboekingen | ##### Aantal groepsboekingen met minimum 40 tickets | ##### Totaal aantal in aanmerking komende omboekingen (10%) |\n| 1.000 | 500 | 10 | 500 x 10% = 50 |\n\nIn dit voorbeeld is het aantal verkochte tickets verdeeld over énkel groepsboekingen.\n\n**5. Totaalvoorbeeld van een evenement met een niet-groepsboeking voor genummerde en ongenummerde plaatsten in combinatie met groepsboekingen**\n\n|     |     |     |     |     |\n| --- | --- | --- | --- | --- |\n| ##### Totaal aantal verkochte tickets voor het evenement | ##### Aantal primaire omboekingen voor genummerde en ongenummerde plaatsen (100% komt in aanmerking) | ##### Aantal groepsboekingen | ##### Aantal verkochte tickets gelinkt aan de groepsboekingen<br>##### (10% komt in aanmerking) | ##### Totaal aantal in aanmerking komende omboekingen<br>##### (100%) |\n| 9.000 | 4.082 | 24 | 1.200 (gemiddeld 50 tickets per groepsboeking) | Aantal in aanmerking komende primaire omboekingen gemengd: 4.082<br>Aantal in aanmerking komende primaire groepsboekingen: 120<br>Totaal aantal in aanmerking komende primaire omboekingen: 4.202 |\n\n##### **Europese Tijdelijke Kaderregeling**\n\nDeze maatregel werd aangemeld onder het artikel 3.1 van de [Tijdelijke kaderregeling in het kader van de huidige COVID-19-uitbraak](https://ec.europa.eu/competition/state_aid/what_is_new/TF_informal_consolidated_version_as_amended_28_january_2021_nl.pdf \"(opent in een nieuw venster)\"). Dit artikel laat toe dat maximaal € 1.800.000 steun per onderneming kan worden toegekend. Voor ondernemingen actief in de landbouwsector bedraagt het maximum steunplafond € 225.000 en voor ondernemingen actief in de visserij en aquacultuursector € 270.000.\n\nEen lijst van VLAIO maatregelen die werden aangemeld onder dit artikel vind je terug op [Veel gestelde vragen: De-minimis](https://www.vlaio.be/nl/begeleiding-advies/financiering/overheidsmaatregelen/veelgestelde-vragen-de-minimis) (Welke steun valt er onder). Ook bepaalde andere Vlaamse en federale maatregelen werden hieronder aangemeld (vb. [De RSZ vermindering voor de hotel, reissector en evenementensector](https://www.vlaio.be/nl/subsidies-financiering/subsidiedatabank/steunmaatregelen-rsz-voor-werkgevers-coronavirus), [Coronalening](https://www.vlaio.be/nl/subsidies-financiering/subsidiedatabank/corona-lening-achtergestelde-lening-op-drie-jaar)(eerste schijf van € 1,8 miljoen)).\n\n## Aanvraagprocedure\n\n##### Aanvragen mogelijk vanaf 4 oktober 2021\n\nEen aanvraag indienen was mogelijk tussen 4 oktober en 22 oktober 2021. Iedere onderneming dient slechts één dossier in. Dit dossier bevat voor al haar evenementen haar in aanmerking komende omboekingen.\n\nBereid je aanvraag zorgvuldig voor: elke manuele aanpassing (rechtzetten van fouten na de indiening) vertraagt het beoordelingsproces aanzienlijk! Een geldig dossier bevat [enkele documenten](https://www.vlaio.be/nl/subsidies-financiering/corona-omboekingspremie/hoe-vraag-je-de-corona-omboekingspremie-aan) die je zal moeten opladen tijdens de indiening van de aanvraag.\n\n##### Beoordeling en beslissing\n\nElke aanvraag zal manueel worden onderzocht en beoordeeld. Wanneer het steunbudget van € 10 miljoen wordt overschreden, zal de premie per omboeking worden geprorateerd. Dit impliceert dat er pas een definitieve beslissing kan worden genomen van zodra de aanvraagperiode afgesloten is en het aantal in aanmerking komende primaire omboekingen bekend is.\n\nDe beslissing wordt per e-mail meegedeeld aan de steunaanvragende onderneming.\n\n##### Uitbetaling\n\nDe premie wordt niet automatisch uitbetaald. Na steuntoekenning (goedkeuring van de aanvraag), ontvang je een beslissingsmail. In deze beslissingsmail zit een link naar het e-loket vervat waarmee je de uitbetaling van de premie kan aanvragen.\n\nDe uitbetaling van de premie gebeurt enkel op een Belgisch rekeningnummer van de begunstigde onderneming.\n\nBij elke aanvraag moet er een verklaring op eer worden ondertekend. Elke valse verklaring is een inbreuk tegen de wetgeving en zal gesanctioneerd worden.\n\nWanneer uit een controle van VLAIO blijkt dat de steun ten onrechte werd aangevraagd, zal de uitbetaalde steun teruggevorderd worden. Het terug te betalen steunbedrag zal verhoogd worden met een administratiekost van € 100.\n\nDe steun wordt niet uitbetaald als je achterstallige schulden hebt bij VLAIO (zie rubriek Wie komt in aanmerking).\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank).\n\n### Samengevat\n\nVoor wie\n\nondernemingen uit de evenementensector\n\nVoor wat\n\neerste omboekingen van uitgestelde evenementen door de coronacrisis\n\nSubsidie\n\nmaximum € 2 per omboeking\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte-)\n- [Contact](#contact)\n\n## Contact\n\nAgentschap Innoveren & Ondernemen\n\nAdres\n\nKoning Albert II-laan 35 bus 12\n\n1030 Brussel\n\nBelgië\n\nTelefoon\n\nT [0800 20 555](tel:080020555)\n\nE-mail\n\n[coronaomboekingspremie@vlaio.be](mailto:coronaomboekingspremie@vlaio.be)\n\nWebsite\n\n[www.vlaio.be/nl/subsidies-financiering/corona-omboekingspremie](https://www.vlaio.be/nl/subsidies-financiering/corona-omboekingspremie)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/corona-omboekingspremie",
      "title": "Corona-omboekingspremie | VLAIO"
    }
  },
  {
    "markdown": "# Vlaams beschermingsmechanisme 5 (steunperiode maand februari)\n\nLaatst gewijzigd op 7 apr 2021 ( [Alle wijzigingen](/nl/subsidies-financiering/subsidiedatabank/wijzigingen/5031))\n\nGeen aanvraag meer mogelijk\n\n\n### Samengevat\n\nVoor wie\n\nzelfstandigen en ondernemingen\n\nVoor wat\n\nverplichte sluiting of omzetdaling van minstens 60% in februari 2021\n\nSubsidie\n\n10% van de omzet tijdens de referentieperiode (5% voor bijberoepers)\n\n- [Wie komt in aanmerking](#wie-komt-in-aanmerking)\n- [Omzetdaling](#omzetdaling)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n\n## Wat houdt de maatregel in\n\nDeze premie was er voor ondernemers in het Vlaamse Gewest die door de maatregelen van het Overlegcomité vanaf 28 oktober 2020, inzake het coronavirus te kampen hadden met een omzetdaling van minstens 60% in de periode van 1 februari 2021 tot en met 28 februari 2021, t.o.v. dezelfde periode van 2020.\n\nWie verplicht moest sluiten kon voor de sluitingsperiode steun aanvragen zonder de omzetdaling aan te tonen.\n\nDe premie bedroeg 10% van de omzet tijdens dezelfde periode in 2020, beperkt tot een bepaald bedrag dat varieert in functie van het aantal RSZ ingeschreven werknemers. Zelfstandigen in bijberoep kregen 5% steun.\n\nJe kon deze premie aanvragen tot en met  30 april 2021 op de website van het Agentschap Innoveren & Ondernemen (VLAIO): [Vlaams beschermingsmechanisme 5](https://www.vlaio.be/nl/subsidies-financiering/vlaams-beschermingsmechanisme-5/veelgestelde-vragen-verband-met-het-vlaams).\n\n## Wie komt in aanmerking\n\n##### Ondernemingen die open zijn met een omzetdaling van 60% of verplicht moesten sluiten\n\nDeze premie is er voor de onderneming met een exploitatiezetel in het Vlaamse Gewest:\n\n- die open is maar die ingevolge de maatregelen van het Overlegcomité vanaf 28 oktober 2020 inzake het coronavirus en de daaruit voortvloeiende maatregelen van de bevoegde autoriteiten inzake burgerlijke veiligheid geconfronteerd wordt met een omzetdaling van minstens 60% in de periode van 1 februari 2021 tot en met 28 februari 2021.\n- die verplicht gesloten is in de periode van 1 februari 2021 tot en met 28 februari 2021.\n- die verplicht gesloten is in de periode van 1 februari 2021 tot en met 7 februari 2021 of van 1 februari 2021 tot en met 12 februari 2021.\n\nDe referentieperiode is de overeenkomstige periode in de maand februari 2020.\n\nDeze ondernemingen moeten hun omzetdaling niet aantonen als ze steun aanvragen voor de periode die ze verplicht werden te sluiten.\n\nOndernemingen die hoofdzakelijk toeleveren aan een gesloten sector kunnen eveneens kiezen voor de periode van verplichte sluiting van hun afnemers. In dat geval moeten ze evenwel ook een omzetdaling van minstens 60% hebben.\n\nBen je een restaurant dat in de periode van 1 februari 2020 tot en met 28 februari 2020 50% of meer van zijn omzet uit take away-activiteiten haalde, dan moet je ook de omzetdaling aantonen om in aanmerking te komen voor steun.\n\nJe bent een café of restaurant als je als hoofdactiviteit de volgende RSZ- of btw-NACE-code hebt in de Kruispuntbank van Ondernemingen (KBO):\n\n- 56101 - Eetgelegenheden met volledige bediening;\n- 56102 - Eetgelegenheden met beperkte bediening;\n- 56301 - Cafés en bars.\n\nZij moeten meer dan 50% van hun omzet halen uit deze activiteit.\n\nBovendien moet je beantwoorden aan volgende voorwaarden:\n\n##### Zelfstandigen en ondernemingen\n\nJe komt in aanmerking als je op 1 februari 2021 tot één van de volgende categorieën behoort:\n\n- Zelfstandige in hoofdberoep\n- Zelfstandige in bijberoep die in 2019 een beroepsinkomen (netto belastbaar inkomen) heeft van minstens € 13.993,78\n- Zelfstandige in bijberoep die in 2019 een beroepsinkomen (netto belastbaar inkomen) heeft tussen € 6.996,89 en € 13.993,78 en als loontrekkende minder dan 80% is tewerkgesteld (= helft van de premie)\n- Een vennootschap met rechtspersoonlijkheid van privaat recht met minstens 1 werkend vennoot of minstens 1 voltijdsequivalent bij de RSZ ingeschreven personeelslid\n- Een buitenlandse onderneming met vergelijkbaar statuut met minstens 1 werkend vennoot of minstens 1 voltijdsequivalent bij de RSZ ingeschreven personeelslid\n- Een vereniging met economische activiteit met minstens 1 voltijdsequivalent bij de RSZ ingeschreven personeelslid.\n\nEen startende zelfstandige die in 2019 geen volledig beroepsinkomen heeft, wordt gelijkgesteld met één van bovenstaande gevallen gelet op het verwachte beroepsinkomen, vermeld in het financieel plan.\n\nGepensioneerden die een zelfstandige activiteit uitoefenen en student-zelfstandigen komen in aanmerking voor zover ze voldoen aan voormelde voorwaarden. Ook journalisten en andere beroepscategorieën die van rechtswege zijn vrijgesteld van de wettelijke bijdragen kunnen genieten van deze steunmaatregel.\n\n##### Algemene voorwaarden\n\n- De onderneming of zelfstandige is volgens de Kruispuntbank van Ondernemingen (KBO) op 1 februari 2021 actief. Ondernemingen die zich in een niet-actieve toestand bevinden zijn uitgesloten (bijvoorbeeld ingeval van faillissement, vereffening, stopzetting, enzovoort).\n- De onderneming heeft op 1 februari 2021 een actieve exploitatie- of uitbatingszetel in het Vlaamse Gewest.\n\n##### Uitgesloten ondernemingen\n\nVolgende ondernemingen zijn uitgesloten:\n\n- holdingvennootschappen;\n- patrimoniumvennootschappen (verhuur en exploitatie van eigen of geleased niet-residentieel onroerend goed, exclusief terreinen);\n- managementvennootschappen;\n- ondernemingen waarvan de zaakvoerder als bestuurder of vennoot verbonden is met een andere onderneming die de subsidie heeft ontvangen en waaraan zij zakelijke diensten verlenen;\n- de ondernemingen die achterstallige schulden hebben bij VLAIO naar aanleiding van een terugvordering van een onterecht ontvangen corona hinderpremie, corona compensatiepremie, corona ondersteuningspremie of een Vlaams Beschermingsmechanisme;\n- de ondernemingen die op 1 februari 2021 nog niet opgestart waren en niet beschikten over een actieve exploitatiezetel in het Vlaamse Gewest overeenkomstig de KBO;\n- [middelgrote en grote ondernemingen die op 31 december 2019 in moeilijkheden waren](https://www.vlaio.be/nl/subsidies-financiering/vlaams-beschermingsmechanisme-5/wie-heeft-recht-op-het-vlaams/wat-is-een);\n- kleine ondernemingen die op 31 december 2019 in moeilijkheden waren en momenteel in een nationale insolventieprocedure (WCO) zitten;\n- de kredietinstellingen en de financiële instellingen die onder toezicht vallen van de Nationale Bank van België.\n\n## Omzetdaling\n\n##### Omzetdaling 60%\n\nJe moet als onderneming een omzetdaling van minstens 60% hebben ten gevolge van vermelde exploitatiebeperkingen door de coronamaatregelen in de periode van 1 februari 2021 tot en met 28 februari 2021.\n\nDe referentieperiode is de overeenkomstige periode in februari 2020.\n\nDe omzetdaling is de daling van de omzet (excl. btw) ingevolge verminderde prestaties door de vermelde exploitatiebeperkingen, dus niet door uitgestelde facturatie. De omzetdaling wordt aangetoond op basis van een van volgende elementen:\n\n- dagontvangsten\n- geleverde prestaties\n- tijdsregistratie\n\nJe moet deze omzetdaling motiveren: Zie aanvraagprocedure.\n\nOndernemingen die verplicht werden te sluiten dienen de exploitatiebeperking niet te motiveren in de aanvraag.\n\nUitzonderlijke en éénmalige opbrengsten of inkomsten worden niet meegeteld voor de berekening van de omzetdaling.\n\n##### Je had een zeer lage omzet in de referentieperiode?\n\nAls je een abnormaal lage omzet realiseerde door bepaalde uitzonderlijke omstandigheden (zwangerschapsverlof, arbeidsongeschiktheid, hinder wegenwerken, sluiting door renovatiewerken,…) dan mag je de periode vervangen door een andere referentieperiode uit het jaar 2020. In je aanvraag moet je wel motiveren waarom je voor een andere referentieperiode kiest. De alternatieve referentieperiode kan enkel een periode zijn in 2019.\n\n##### Je bent een startende onderneming?\n\nDan vergelijk je de gerealiseerde omzet in de periode van omzetdaling in 2021 met de verwachte omzet uit je financieel plan voor diezelfde periode. Startende ondernemingen die geen financieel plan moesten neerleggen bij opstart (bv. eenmanszaken) moeten een financieel plan opstellen om de lagere omzet te verantwoorden. Als startende onderneming worden voor deze steunmaatregel beschouwd de ondernemingen met startdatum vanaf 1 oktober 2019 in de KBO.\n\n##### Hoe kunnen ondernemingen die werken met het forfaitair btw-stelsel hun omzetdaling aantonen?\n\nOndernemingen die werken met het forfaitair btw-stelsel moeten een geraamde omzet opgeven. Deze raming wordt gemaakt op basis van de aankoopborderellen, aankoopfacturen, uurtarieven. [Je vindt op deze webpagina meer informatie over welke ondernemingen met het forfaitair btw-stelsel kunnen werken](https://www.vlaio.be/nl/begeleiding-advies/start/opstart-van-je-onderneming/btw-belasting-op-de-toegevoegde-waarde).\n\nBewijsstukken die kunnen worden opgevraagd ter controle van deze geraamde omzet zijn dezelfde [bewijsstukken die moeten bijgehouden worden voor de FOD Financiën](https://financien.belgium.be/nl/ondernemingen/btw/btw-plicht/forfaitaire_btw-regeling \"(opent in een nieuw venster)\").\n\n##### Omzetdaling door andere reden dan corona?\n\nOndernemingen die een verminderde omzet hebben die niet het gevolg is van de coronamaatregelen opgelegd door het Overlegcomité vanaf 28 oktober 2020 en later inzake het coronavirus en de daaruit voortvloeiende maatregelen van de bevoegde autoriteiten inzake burgerlijke veiligheid **komen niet in aanmerking voor deze steun**.\n\n## Omvang steun\n\n##### Ondernemingen en zelfstandigen in hoofdberoep of gelijkgesteld\n\nDe premie bedraagt 10% van de omzet, exclusief btw, in:\n\n- ofwel de periode van1 februari 2020 tot en met 28 februari 2020;\n- ofwel de periode in 2020 die overeenstemt met de periode van 1 februari 2020 tot en met de laatste verplichte sluitingsdag (en uiterlijk 12 februari);\n\nDe maximale steun bedraagt:\n\n- voor de periode van 1 februari 2021 tot en met 28 februari 2021:\n  - € 7.500 voor ondernemingen zonder tewerkstelling of een RSZ-tewerkstelling tot en met 9 werknemers\n  - € 15.000 voor ondernemingen vanaf 10 werknemers tot 49 werknemers\n  - € 40.000 voor ondernemingen met 50 werknemers of meer.\n\nEr is eveneens een minimum steunbedrag voorzien van € 600.\n\nDe minimum en maximum steunbedragen voor gesloten sectoren zijn afhankelijk van het aantal verplicht gesloten kalenderdagen. [Een lijst van die gesloten sectoren met de toepasselijke minimum en  maximum steunbedragen kan je hier raadplegen](https://www.vlaio.be/nl/subsidies-financiering/vlaams-beschermingsmechanisme-5/hoeveel-bedraagt-het-vlaams/vlaams).\n\n##### Zelfstandigen in bijberoep\n\nVoor een zelfstandige in bijberoep die in 2019 een beroepsinkomen had tussen € 6.996,89 en € 13.993,78 en als loontrekkende niet 80% of meer is tewerkgesteld, wordt de subsidie gehalveerd in vergelijking met zelfstandigen in hoofdberoep.\n\nDit geldt ook voor een startende zelfstandige die in 2019 geen volledig beroepsinkomen heeft maar waar het verwachte beroepsinkomen, vermeld in het financieel plan, overeenkomt met een beroepsinkomen tussen € 6.996,89 en € 13.993,78.\n\n##### Toekenning op ondernemingsniveau\n\nDe steun wordt toegekend op ondernemingsniveau. Dit betekent dat ondernemingen met toegestane en gesloten activiteiten of vestigingen enkel als verplicht gesloten worden beschouwd als ze hun omzet halen uit de gesloten hoofdactiviteit. De hoofdactiviteit is de activiteit die meer dan 50% van de omzet genereert.\n\n##### Beperkingen\n\nOndernemingen die exploitant zijn van een inrichting waar regelmatig maaltijden worden verbruikt of een traiteurszaak, die regelmatig cateringdiensten verricht, krijgen eveneens een subsidie van 10% van de omzet, exclusief btw, maar dan wordt het steunbedrag beperkt tot maximum € 1.500 als men niet beschikt over een [zogenaamde witte kassa](https://www.geregistreerdkassasysteem.be/nl \"(opent in een nieuw venster)\").\n\n##### Enkel steun als je zaak open is\n\nDe steun is er voor de ondernemingen die door de beperkende coronamaatregelen, opgelegd door het Overlegcomité, open zijn (tenzij sluiting jaarlijkse vakantieperiode).\n\nDe steun is er uiteraard ook voor de ondernemingen die verplicht hun zaak moesten sluiten door deze maatregelen.\n\n##### Europese tijdelijke kaderregeling\n\nDeze maatregel werd aangemeld onder het artikel 3.1 van de [Tijdelijke kaderregeling in het kader van de huidige COVID-19-uitbraak](https://ec.europa.eu/competition/state_aid/what_is_new/TF_informal_consolidated_version_as_amended_28_january_2021_nl.pdf \"(opent in een nieuw venster)\"). Dit artikel laat toe dat maximaal € 1.800.000 steun per onderneming kan worden toegekend. Voor ondernemingen actief in de landbouwsector bedraagt het maximum steunplafond € 225.000 en voor ondernemingen actief in de visserij en aquacultuursector € 270.000. Bij de berekening van deze drempel wordt de volledige subsidie, lening of waarborg meegeteld. Het voordeel wordt dus bij een lening of waarborg niet omgerekend naar een Bruto Subsidie Equivalent (BSE) zoals bij de Europese de-minimisverordening.\n\nEen lijstje van VLAIO maatregelen die werden aangemeld onder dit artikel vind je terug op [Veel gestelde vragen: De-minimis](https://www.vlaio.be/nl/begeleiding-advies/financiering/overheidsmaatregelen/veelgestelde-vragen-de-minimis) (Welke steun valt er onder). Ook bepaalde andere Vlaamse en federale maatregelen werden hieronder aangemeld (vb. [De RSZ vermindering voor de hotel, reissector en evenementensector](https://www.vlaio.be/nl/subsidies-financiering/subsidiedatabank/steunmaatregelen-rsz-voor-werkgevers-coronavirus)).\n\n## Aanvraagprocedure\n\n##### Aanvraag vanaf 16 maart 2021\n\nDe online-aanvraag is mogelijk vanaf 16 maart 2021 tot en met 30 april 2021 op [www.vlaio.be/nl/subsidies-financiering/vlaams-beschermingsmechanisme-5](https://www.vlaio.be/nl/subsidies-financiering/vlaams-beschermingsmechanisme-5) **.**\n\nPer onderneming dien je één aanvraag in.\n\nLees aandachtig de handleiding vooraleer je de aanvraag indient alsook de [veelgestelde vragen](https://www.vlaio.be/nl/subsidies-financiering/vlaams-beschermingsmechanisme-5/veelgestelde-vragen-verband-met-het-vlaams) en de handleiding!\n\nBereid je aanvraag zorgvuldig voor: elke manuele aanpassing (rechtzetten van fouten na de indiening) vertraagt het uitbetalingsproces aanzienlijk!\n\n##### Belangrijk: Motivering omzetdaling\n\nBij de aanvraag zal de onderneming de link moeten leggen dat de omzetdaling het direct of indirect gevolg is van de coronamaatregelen. De link leggen tussen de maatregelen die moeten nageleefd worden en de gevolgen hiervan op de beroepsuitoefening moet als volgt worden gemotiveerd:\n\n1. over welke coronamaatregel vanaf 28 oktober gaat het. Check hiervoor [www.info-coronavirus.be/nl/faq/](https://www.info-coronavirus.be/nl/faq/ \"(opent in een nieuw venster)\");\n2. en hoe deze coronamaatregel vanaf 28 oktober de normale uitoefening van de beroepsactiviteit onmogelijk maakt.\n\nOndernemingen die verplicht werden te sluiten dienen de exploitatiebeperking niet te motiveren in de aanvraag als ze steun aanvragen voor de periode van verplichte sluiting.\n\n##### Verklaring op eer\n\nBij elke aanvraag moet er een verklaring op eer worden ondertekend. Elke valse verklaring is een inbreuk tegen de wetgeving en zal gesanctioneerd worden.\n\nJe dient de bewijsstukken voor een controle gedurende 5 jaar bij te houden.\n\n##### Automatische uitbetaling\n\nDe uitbetaling van de premie gebeurt automatisch na goedkeuring van de aanvraag door VLAIO en enkel op een Belgisch rekeningnummer van de begunstigde onderneming.\n\n**Bereid je aanvraag zorgvuldig voor. Elke manuele aanpassing (rechtzetten van fouten na de indiening) vertraagt het uitbetalingsproces aanzienlijk**!\n\n## Blijf op de hoogte\n\nWil je op de hoogte blijven van wijzigingen van deze maatregel en andere maatregelen in de Subsidiedatabank? Dat kan via de gratis ' [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank)'.\n\n### Samengevat\n\nVoor wie\n\nzelfstandigen en ondernemingen\n\nVoor wat\n\nverplichte sluiting of omzetdaling van minstens 60% in februari 2021\n\nSubsidie\n\n10% van de omzet tijdens de referentieperiode (5% voor bijberoepers)\n\n- [Wie komt in aanmerking](#wie-komt-in-aanmerking)\n- [Omzetdaling](#omzetdaling)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n\n## Contact\n\nJe kan op de website ook een [FAQ rubriek](https://www.vlaio.be/nl/subsidies-financiering/vlaams-beschermingsmechanisme-5/veelgestelde-vragen-verband-met-het-vlaams \"No results\") terugvinden. Lees deze aandachtig voor indiening.\n\nAgentschap Innoveren & Ondernemen\n\nAdres\n\nKoning Albert II-laan 35 bus 12\n\n1030Brussel\n\nBelgië\n\nTelefoon\n\nT [0800 20 555](tel:080020555)\n\nWebsite\n\n[www.vlaio.be/nl/subsidies-financiering/vlaams-beschermingsmechanisme-5](https://www.vlaio.be/nl/subsidies-financiering/vlaams-beschermingsmechanisme-5)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/vlaams-beschermingsmechanisme-5-steunperiode-maand-februari",
      "title": "Vlaams beschermingsmechanisme 5 (steunperiode maand februari) | VLAIO"
    }
  },
  {
    "markdown": "# SFPIM International\n\n[Download als PDF](/nl/download/pdf?file=generated-pdf/maatregelfiche-sfpim_international-202.pdf)\n\nLaatst gewijzigd op 4 jun 2024 ( [Alle wijzigingen](/nl/subsidies-financiering/subsidiedatabank/wijzigingen/202))\n\n### Samengevat\n\nVoor wie\n\nkmo's & grote ondernemingen\n\nVoor wat\n\nbuitenlandse investeringen\n\n(Risicokapitaal)financiering\n\nonder verschillende vormen (min. deelname per project: € 500.000 mln.)\n\nBekijk ook het thema [Internationaal Ondernemen](https://www.vlaio.be/nl/begeleiding-advies/internationaal-ondernemen) op de website van VLAIO. Concrete financieringsplannen? Vertel ons jouw verhaal via het [Financieringskompas](https://www.vlaio.be/nl/begeleiding-advies/financiering/financieringsadvies-op-maat/het-financieringskompas-wijst-je-de-weg), lees het thema [Financiering](https://www.vlaio.be/nl/begeleiding-advies/financiering) of raadpleeg de [Risicokapitaaldatabank](https://www.vlaio.be/nl/begeleiding-advies/financiering/risicokapitaal) op de website van VLAIO.\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Wat zijn de financieringsvoorwaarden](#wat-zijn-de-financieringsvoorwaarden)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n- [Coaching en advies](#initiatieven)\n\n## Wat houdt de maatregel in\n\nSFPIM International (vroeger gekend als de Belgische Maatschappij voor Internationale Investering (BMI)) biedt co-financieringen aan op middellange of lange termijn van buitenlandse investeringen door Belgische ondernemingen. Ze houdt daarbij rekening met de belangen van het gastland en met de Belgische economische belangen. Hoewel de geselecteerde projecten zich dienen in te schrijven in een logica van financiële leefbaarheid en rentabiliteit, is de eerbied voor de principes van duurzame ontwikkeling en sociaal verantwoord ondernemen een belangrijk criterium voor een eventuele tussenkomst vanwege SFPIM International.\n\nSFPIM International is er niet om Belgische ondernemingen die in het buitenland investeren te \"subsidiëren\". De tussenkomsten dienen immers marktconform te zijn. Alvorens te investeren wordt er een grondige analyse uitgevoerd naar de haalbaarheid en de duurzame rendabiliteit van het project.\n\n## Wie komt in aanmerking\n\nSFPIM International richt zich vooral op Belgische ondernemingen die in België al een zekere omvang hebben bereikt en die hun expansie in het buitenland beginnen of verder zetten.\n\n## Wat komt in aanmerking\n\nNieuwe projecten (\"greenfields\"), de uitbreiding van bestaande projecten en de overname van buitenlandse ondernemingen kunnen in aanmerking komen voor een co-financiering door SFPIM International. Zowel 100% buitenlandse dochtervennootschappen als joint ventures kunnen door SFPIM International gefinancierd worden, maar altijd op voorwaarde dat de Belgische partners de meerderheid van de aandelen bezitten.\n\n## Wat zijn de financieringsvoorwaarden\n\nSFPIM International beschikt over een reeks instrumenten voor de oprichting of overname van buitenlandse ondernemingen of voor de herstructurering en ontwikkeling van bestaande buitenlandse ondernemingen. De tussenkomsten zijn aangepast aan elk individueel geval, om optimaal in te spelen op de financiële behoeften van de Belgische investeerders en om het project- en landgebonden risico correct te verrekenen.\n\nSFPIM International treedt op als een partner op lange termijn (5 tot10 jaar) die actief meedenkt en –werkt aan de opzet en/of de begeleiding van het project.\n\nHet buitenlandse project kan worden gefinancierd via een directe participatie of via een achtergestelde en/of converteerbare lening. Als aanvulling van de twee andere mechanismen kan SFPIM International ook langlopende euro-leningen toekennen.\n\nDe minimale deelname bedraagt € 500.000. De eigen financiële inbreng van SFPIM International kan in principe nooit hoger zijn dan die van de Belgische partner van wie een daadwerkelijke financiële inbreng wordt verwacht.\n\nSFPIM International werkt nauw samen met [Belgische Investeringsmaatschappij voor Ontwikkelingslanden](https://www.vlaio.be/nl/subsidies-financiering/subsidiedatabank/belgische-investeringsmaatschappij-voor-ontwikkelingslanden) (BIO) o.m. [PMV](https://www.vlaio.be/nl/subsidies-financiering/subsidiedatabank/pmv-risicokapitaal).\n\n## Blijf op de hoogte\n\nWil je op de hoogte blijven van wijzigingen van deze maatregel en andere maatregelen in de Subsidiedatabank? Dat kan via de gratis ' [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank)'.\n\n### Samengevat\n\nVoor wie\n\nkmo's & grote ondernemingen\n\nVoor wat\n\nbuitenlandse investeringen\n\n(Risicokapitaal)financiering\n\nonder verschillende vormen (min. deelname per project: € 500.000 mln.)\n\nBekijk ook het thema [Internationaal Ondernemen](https://www.vlaio.be/nl/begeleiding-advies/internationaal-ondernemen) op de website van VLAIO. Concrete financieringsplannen? Vertel ons jouw verhaal via het [Financieringskompas](https://www.vlaio.be/nl/begeleiding-advies/financiering/financieringsadvies-op-maat/het-financieringskompas-wijst-je-de-weg), lees het thema [Financiering](https://www.vlaio.be/nl/begeleiding-advies/financiering) of raadpleeg de [Risicokapitaaldatabank](https://www.vlaio.be/nl/begeleiding-advies/financiering/risicokapitaal) op de website van VLAIO.\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Wat zijn de financieringsvoorwaarden](#wat-zijn-de-financieringsvoorwaarden)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n- [Coaching en advies](#initiatieven)\n\n## Contact\n\nSFPIM International\n\nAdres\n\nLouizalaan 32, bus 13\n\n1050Brussel\n\nBelgië\n\nTelefoon\n\nT [02 776 01 00](tel:027760100)\n\nE-mail\n\n[info@sfpim-international.be](mailto:info@sfpim-international.be)\n\nWebsite\n\n[www.sfpim-international.be](https://sfpim-international.be/ \"(opent in een nieuw venster)\")\n\n## Ook interessant\n\n[**Belgische Investeringsmaatschappij voor Ontwikkelingslanden (BIO)**\\\\\n\\\\\nBIO streeft ernaar de groei van de privésector in ontwikkelings- en groeilanden te ondersteunen, zodat deze landen toegang krijgen tot groei en ...\\\\\n\\\\\nLees meer\\\\\n\\\\\nEen steunmaatregel van de federale overheid](/nl/subsidies-financiering/subsidiedatabank/belgische-investeringsmaatschappij-voor-ontwikkelingslanden-bio)\n\n[**PMV-bedrijfsleningen**\\\\\n\\\\\nDit zijn financieringsoplossingen op maat met een lange looptijd voor kmo’s en grote ondernemingen. Deze leningen bedragen minimum € 700.000. Ze ...\\\\\n\\\\\nLees meer\\\\\n\\\\\nEen steunmaatregel van PMV](/nl/subsidies-financiering/subsidiedatabank/pmv-bedrijfsleningen)\n\n[**Prospectiereis: subsidie van FIT**\\\\\n\\\\\nVlaamse kmo's kunnen een subsidie bekomen voor individuele prospectiereizen, deelname aan groepszakenreizen, reizen in het kader van groepsstanden en ...\\\\\n\\\\\nLees meer\\\\\n\\\\\nEen steunmaatregel van Flanders Investment & Trade](/nl/subsidies-financiering/subsidiedatabank/prospectiereis-subsidie-van-fit)\n\n## Coaching en advies\n\n[**BikeValley**\\\\\n\\\\\nBikeValley is hét experience center dat draait rond de fiets- en wielerindustrie in Vlaanderen.\\\\\n\\\\\nLees meer\\\\\n\\\\\nEen initiatief van\\\\\nBikeValley](/nl/begeleiding-advies/expertisedatabank/bikevalley)\n\n[**Flanders’ FOOD - samen bouwen aan de voeding van morgen**\\\\\n\\\\\nDe focus van de speerpuntcluster voor de agrovoedingsindustrie is het on(der)benut economisch potentieel van de agrovoedingsbedrijven naar boven halen\\\\\n\\\\\nLees meer\\\\\n\\\\\nEen initiatief van\\\\\nFlanders' Food](/nl/begeleiding-advies/expertisedatabank/flanders-food-samen-bouwen-aan-de-voeding-van-morgen)\n\n[**VIL - Empowering logistics**\\\\\n\\\\\nSpeerpuntcluster voor logistiek en transport. Duurzaam, digitaal en wendbaar zijn de kenmerken van het netwerk. \\\\\n\\\\\nLees meer\\\\\n\\\\\nEen initiatief van\\\\\nVIL](/nl/begeleiding-advies/expertisedatabank/vil-empowering-logistics)\n\n[**Flux50 - samen werken aan het energiesysteem van de toekomst**\\\\\n\\\\\nDe kernfacilitator in Vlaanderen voor innovatieve energieprojecten.\\\\\n\\\\\nLees meer\\\\\n\\\\\nEen initiatief van\\\\\nFlux50](/nl/begeleiding-advies/expertisedatabank/flux50-samen-werken-aan-het-energiesysteem-van-de-toekomst)\n\n[**Catalisti - innovatie versnellen in chemie- en kunststofsector**\\\\\n\\\\\nDeze cluster brengt bedrijven, universiteiten en onderzoeksinstituten samen om duurzame innovatie in de chemie en kunststoffen te bevorderen.\\\\\n\\\\\nLees meer\\\\\n\\\\\nEen initiatief van\\\\\nCatalisti](/nl/begeleiding-advies/expertisedatabank/catalisti-innovatie-versnellen-chemie-en-kunststofsector)\n\n[**Mentor Me - leer uit de ervaring van een doorwinterd ondernemer**\\\\\n\\\\\nElke succesvolle ondernemer kreeg ooit hulp. Ben je founder van een innovatieve start-up? Groei met begeleiding van een ervaren mentor uit ons netwerk\\\\\n\\\\\nLees meer\\\\\n\\\\\nEen initiatief van\\\\\nimec.istart, NOA, Start it@KBC](/nl/begeleiding-advies/expertisedatabank/mentor-me-leer-uit-de-ervaring-van-een-doorwinterd-ondernemer)\n\n[**Flanders DC**\\\\\n\\\\\nFlanders DC is het unieke aanspreekpunt voor ondernemers in de design- en modesector. \\\\\n\\\\\nLees meer\\\\\n\\\\\nEen initiatief van\\\\\nFlanders DC](/nl/begeleiding-advies/expertisedatabank/flanders-dc)\n\n[**Brics - een beter bouwbedrijf start hier!**\\\\\n\\\\\nBen je een kmo in de bouwsector? Ontdek het groeipotentieel van jouw bedrijf met de begeleidings- en netwerkprogramma's van Brics.\\\\\n\\\\\nLees meer\\\\\n\\\\\nEen initiatief van\\\\\nEmbuild Vlaanderen](/nl/begeleiding-advies/expertisedatabank/brics-een-beter-bouwbedrijf-start-hier)\n\n[Check alle initiatieven waarop je beroep kan doen](/nl/begeleiding-advies/expertisedatabank/zoek)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/sfpim-international",
      "title": "SFPIM International | VLAIO"
    }
  },
  {
    "markdown": "# Starteo\n\nLaatst gewijzigd op 17 nov 2017 ( [Alle wijzigingen](/nl/subsidies-financiering/subsidiedatabank/wijzigingen/366))\n\nGeen aanvraag meer mogelijk\n\n\n- [Contact](#contact)\n\n## Wat houdt de maatregel in\n\n**Deze achtergestelde is sinds eind juni 2015 vervangen door de [Kmo-cofinanciering](https://www.vlaio.be/nl/subsidies-financiering/subsidiedatabank/kmo-cofinanciering) van PMV ( voorheen Participatiefonds Vlaanderen).**\n\nStarteo was een achtergestelde lening met voordelig rentetarief, bestemd voor starters of bestaande ondernemingen, die minder dan 4 jaar actief zijn in hoofdberoep, met een maximumbedrag van € 250.000 (€ 350.000 bij overname van aandelen).\n\nIngevolge de zesde staatshervorming werd deze maatregel van het federale Participatiefonds op 1 juli 2014 overgedragen naar de gewesten. In het Vlaams Gewest werd deze maatregel verdergezet door Participatiefonds Vlaanderen, een filiaal van PMV, tot eind juni 2015.\n\n- [Contact](#contact)\n\n## Contact\n\nPMV\n\nAfdeling / Dienst\n\nalgemeen\n\nAdres\n\nOude Graanmarkt 63\n\n1000Brussel\n\nBelgië\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/starteo",
      "title": "Starteo | VLAIO"
    }
  },
  {
    "markdown": "# Steun land-en tuinbouwsector (coronavirus)\n\nLaatst gewijzigd op 7 apr 2022 ( [Alle wijzigingen](/nl/subsidies-financiering/subsidiedatabank/wijzigingen/3677))\n\nGeen aanvraag meer mogelijk\n\n\n### Samengevat\n\nVoor wie\n\nOndernemingen in de land-en tuinbouwssector\n\nVoor wat\n\nondersteuning tijdens de coronacrisis\n\nSubsidies & Waarborg\n\nsteun varieert per instrument\n\n- [Projecten relance 2021](#projecten-relance-2021)\n- [Afgelopen steunacties](#afgelopen-steunacties-)\n- [Blijf op de hoogte](#blijf-op-de-hoogte)\n- [Contact](#contact)\n\n## Wat houdt de maatregel in\n\nTer ondersteuning van de land- en tuinbouwsector werden er ingevolge de coronacrisis verschillende maatregelen uitgewerkt door de Vlaamse Regering.\n\nInformatie over nieuwe maatregelen voor deze sector kan je voortaan terugvinden in de overzichtsmaatregelen [Federale steun voor ondernemers (coronavirus)](https://www.vlaio.be/subsidies-financiering/subsidiedatabank/federale-steun-voor-ondernemers-coronavirus) en [Vlaamse steun voor de ondernemers (coronavirus)](https://www.vlaio.be/subsidies-financiering/subsidiedatabank/vlaamse-steun-voor-ondernemers-coronavirus).\n\n## Projecten relance 2021\n\nHet Vlaamse Relanceplan ‘Vlaamse Veerkracht’ bevat ook steunmaatregelen om groene investeringen op land- en tuinbouwbedrijven te stimuleren. In dit kader liepen volgende oproepen:\n\n##### Projectoproep ‘realisatie eiwitstrategie’\n\nDeze projectoproep moet de realisatie van de zes doelstellingen van de Vlaamse eiwitstrategie 2021-2030 versnellen, waarbij het einddoel een duurzamere, diverse en toekomstgerichte eiwitvoorziening in Vlaanderen is. Het uitbouwen van duurzame eiwitketens staat hierbij voorop, van producent tot consument. Deze duurzaamheid moet zowel ecologisch (minder gebruik van inputs zoals water, minder emissies, gezondere bodem, gezondere voeding…) als economisch (duurzaam verdienmodel) zijn. De projecten binnen deze oproep moeten nieuwe samenwerkingsverbanden creëren rond duurzame en gezonde eiwitten voor mens en/of dier. Dit moet de productie en consumptie van lokale, gezonde en duurzame eiwitten bevorderen.\n\nEen samenwerkingsverband kan bestaan uit een combinatie van individuele eiwitproducenten of groepen eiwitproducenten én minstens één verwerker of afnemer van eiwitbronnen. Daarnaast kunnen ook andere bedrijven of organisaties actief in de agrovoedingsketen deelnemen aan het samenwerkingsverband (zoals toeleveranciers, dienstenbedrijven, organisaties uit de agrovoedingsketen ,…), alsook kennis- of onderzoeksinstellingen en lokale of provinciale besturen.\n\nDe steun per project is beperkt tot maximaal 80% van de totale subsidiabele kosten. De subsidie bedraagt bovendien maximum € 240.000 en minimum € 60.000 per project. De uitvoeringsperiode van de projecten bedraagt maximaal 2 jaar. De projecten voor deze oproep 2021 lopen tussen 1 februari 2022 en 30 juni 2024. Projectsteun kan aangevraagd worden door elke begunstigde. Elke begunstigde kan fungeren als hoofdaanvrager.\n\nDe uiterste indieningsdatum was 15 december 2021.\n\n[Meer info over de oproep ‘realisatie eiwitstrategie’](https://lv.vlaanderen.be/nl/subsidies/scholen-groeperingen-vzws-organisaties/projecten-relance-2021#eiwitstrategie \"(opent in een nieuw venster)\").\n\n##### Projectoproep ‘hergebruik restwater’\n\nDeze oproep richt zich tot het hergebruik van ‘restwater’ (de verzamelnaam voor o.a. afvalwater, proceswater, bemalingswater en hemelwater). Projecten in de land- en tuinbouwsector die inzetten op uitdagingen rond toenemende waterbehoefte, dalende waterbeschikbaarheid en de principes van circulaire economie kunnen steun krijgen. De projecten moeten leiden tot een hoger gebruik van alternatieve waterbronnen in de land- en tuinbouwsector én verschillende sectoren verbinden om zo bij te dragen tot duurzaam, circulair watergebruik. Zo zullen de gekozen projecten niet alleen de landbouw wapenen tegen droogte, maar indirect ook de bevoorradingszekerheid van de voedingsnijverheid garanderen.\n\nDe projecten kunnen ingediend worden door door een samenwerkingsverband. Een samenwerkingsverband wordt opgezet tussen de aanbieders van restwater enerzijds en de afnemers van restwater anderzijds. Minstens drie landbouwers dienen als afnemers van restwater deel uit te maken van het samenwerkingsverband.\n\nBovenstaand samenwerkingsverband kan uitgebreid worden met ondersteunende partners (proefcentra, agrobeheersorganisaties, rioolbeheerders, drinkwatermaatschappijen, studiebureaus, onderzoeksinstellingen, lokale overheden…)\n\nDe steun per project is beperkt tot maximaal 80% van de totale subsidiabele kosten. De subsidie bedraagt bovendien maximum € 100.000 en minimum € 350.000 per project. De uitvoeringsperiode van projecten dient afgerond te zijn ten laatste eind 2025. De indiening van een projectaanvraag verloopt in twee fases, waarvan de eerste fase afsloot op 15 december 2021.\n\n[Meer info over de oproep ‘hergebruik restwater’](https://lv.vlaanderen.be/nl/subsidies/scholen-groeperingen-vzws-organisaties/projecten-relance-2021#restwater \"(opent in een nieuw venster)\").\n\n##### Projectoproep ‘samenwerking en digitalisering in de land- en tuinbouwsector’\n\nIn deze oproep wordt gewerkt rond oplossingen voor water- en droogteproblematiek, klimaatverandering, duurzame energie en efficiënt beheer van natuurlijke hulpbronnen. Ook projecten rond een digitale transformatie met het oog op het verhogen van veerkracht en ondernemerschap van bedrijven met  aandacht voor droogte en waterproblematiek, zijn mogelijk. Er is steeds een duidelijke link met de doelstellingen uit BLUE-deal. Land- en tuinbouwers verenigd in een samenwerkingsverband kunnen binnen een project samenwerken met andere actoren in de keten, onderzoeksinstellingen, belangenorganisaties, technologieleveranciers, adviesdiensten, andere (dienstverlenende) bedrijven, lokale of provinciale besturen.\n\nDeze projecten kunnen ingediend worden door een samenwerkingsverband. De partners binnen een samenwerkingsverband zijn land- of tuinbouwers en kunnen aangevuld worden met andere actoren in de keten,  onderzoeksinstellingen, belangenorganisaties, technologieleveranciers, adviesdiensten, andere (dienstverlenende) bedrijven, lokale of provinciale besturen. De partners moeten relevant zijn om het beoogde resultaat te bekomen.\n\nEen samenwerkingsverband is bij voorkeur geformaliseerd in een vennootschap of rechtspersoon.\n\nHet steunpercentage op subsidiabele investeringskosten bedraagt maximaal 40% en maximaal 80% op de subsidiabele externe prestaties, personeels- en werkingskosten. De subsidie bedraagt bovendien maximum € 240.000.\n\nDe uiterste indieningsdatum was 15 december 2021.\n\n[Meer info over de oproep ‘samenwerking en digitalisering in de land- en tuinbouwsector'](https://lv.vlaanderen.be/nl/subsidies/scholen-groeperingen-vzws-organisaties/projecten-relance-2021#samenwerking \"(opent in een nieuw venster)\").\n\n## Afgelopen steunacties\n\n##### Crisismaatregelen Europa\n\n**Marktstabilisatiemaatregelen aardappel-, sierteelt- en zuivelsector:** De Europese Commissie staat een tijdelijke afwijking toe op de normale mededingingsregelgeving voor sierteelt, aardappelen bestemd voor de verwerking en voor de zuivelsector. Meer informatie kan je vinden op [Landbouwbeleid/Landbouwbeleid EU/Certificaten, restituties en interventies/Interventie/Marktstabilisatiemaatregelen aardappel-, sierteelt- en zuivelsector](https://lv.vlaanderen.be/nl/landbouwbeleid/landbouwbeleid-eu/certificaten-restituties-en-interventies/interventies-5 \"(opent in een nieuw venster)\").\n\n**Particuliere opslag van zuivelproducten en vlees:** Soms worden producten uit de markt gehaald om ongewenste prijsdalingen te voorkomen en de landbouwmarkten te ondersteunen, bv. in crisissituaties. Die producten worden weer op de markt gebracht als de situatie voldoende verbeterd is.\n\nIn deze crisis laat Europa het toe om voor bepaalde producten dergelijke interventies uit te voeren. Meer informatie over de particuliere opslag van vlees, boter, kaas en mageremelkpoeder kan je terugvinden op [lv.vlaanderen.be/nl/landbouwbeleid/landbouwbeleid-eu/certificaten-restituties-en-interventies/interventies-4](https://lv.vlaanderen.be/nl/landbouwbeleid/landbouwbeleid-eu/certificaten-restituties-en-interventies/interventies-4 \"(opent in een nieuw venster)\").\n\n##### Vlaams noodfonds sierteelt en aardappelsector\n\nHet Vlaams noodfonds heeft € 35 miljoen toegekend aan de sierteelt- en de aardappelsector, die zwaar getroffen werd door de coronacrisis:\n\n- Professionele siertelers die minstens 50% van hun omzet uit sierteeltproductie halen, komen in aanmerking voor een vergoeding als ze door de COVID-19 maatregelen in de periode 16 maart tot 30 mei 2020 per sierteeltgroep of teelt een omzetdaling hadden van minimaal 30 of 50% (afhankelijk van de categorie) ten opzichte van dezelfde periode in 2017, 2018 en 2019. [Aanvragen kon tot uiterlijk 11 september 2020](https://lv.vlaanderen.be/nl/bedrijfsvoering/rampen-weersverzekering-en-crisismaatregelen/crisismaatregelen/sierteelt \"(opent in een nieuw venster)\").\n- Aardappeltelers kunnen uit het COVID-steunfonds een vergoeding krijgen voor de vrije bewaaraardappelen die nog in stock lagen op 15 mei 2020. [Aanvragen kon tot uiterlijk 28 augustus 2020](https://lv.vlaanderen.be/nl/bedrijfsvoering/rampen-weersverzekering-en-crisismaatregelen/crisismaatregelen/aardappelen \"(opent in een nieuw venster)\").\n\n##### VLIF-waarborgregeling Covid 19\n\nLand- en tuinbouwbedrijven die kampten met financiële problemen, konden voor een krediet voor werkingsmiddelen en herfinanciering in het kader van deze uitzonderlijke gebeurtenissen rekenen op een tijdelijke waarborg via het Vlaams Landbouwinvesteringsfonds (VLIF). Aanvragen kon tot uiterlijk 30 september 2020. Meer informatie over deze waarborg kan je raadplegen op: [VLIF-waarborgregeling Covid19](https://lv.vlaanderen.be/nl/subsidies/vlif-steun/vlif-waarborgregeling-bij-uitzonderlijke-gebeurtenissen/vlif-waarborgregeling-0 \"(opent in een nieuw venster)\").\n\nDeze maatregel valt onder de toepassing van de Europese de minimis-regelgeving. Het steungedeelte of het bruto-subsidie-equivalent van het gewaarborgd kredietgedeelte bedraagt maximaal € 20.000. Voor de primaire productie bedraagt de toegelaten de-minimissteun per onderneming maximaal € 20.000 per periode van drie belastingjaren. Zie ook [de begunstigde ondertekent de de-minimisverklaring](https://lv.vlaanderen.be/nl/subsidies/vlif-steun/vlif-waarborgregeling-bij-uitzonderlijke-gebeurtenissen/vlif-waarborgregeling-0#begunstigde%20de-minimis \"(opent in een nieuw venster)\").\n\n##### VLIF-waarborgregeling slechte conjunctuur\n\nLand- en tuinbouwbedrijven die kampten met liquiditeitsproblemen ten gevolge van de huidige slechte conjunctuur konden voor een krediet voor werkingsmiddelen en herfinanciering in het kader van deze uitzonderlijke gebeurtenissen rekenen op een tijdelijke waarborg via het Vlaams Landbouwinvesteringsfonds (VLIF). Deze maatregel werd via het [Ministerieel Besluit van 15 december](http://www.ejustice.just.fgov.be/eli/besluit/2020/12/15/2020044417/staatsblad \"(opent in een nieuw venster)\") tijdelijk geactiveerd. [Tot en met 30 september 2021 konden land- of tuinbouwers een steunaanvraag indienen](https://lv.vlaanderen.be/nl/subsidies/vlif-steun/vlif-waarborgregeling-bij-uitzonderlijke-gebeurtenissen/vlif-waarborgregeling-0 \"(opent in een nieuw venster)\").\n\nDeze maatregel valt onder de toepassing van de Europese de minimis-regelgeving. Het steungedeelte of het bruto-subsidie-equivalent die de land- en tuinbouwers onder de de-minimisvrijstelling ontvangen, mag in een periode van drie belastingsjaren niet hoger zijn dan € 20.000. [Meer informatie over deze regelgeving](https://lv.vlaanderen.be/nl/landbouwbeleid/landbouwbeleid-eu/steunmelding/staatssteun/de-minimissteun \"(opent in een nieuw venster)\").\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank).\n\n### Samengevat\n\nVoor wie\n\nOndernemingen in de land-en tuinbouwssector\n\nVoor wat\n\nondersteuning tijdens de coronacrisis\n\nSubsidies & Waarborg\n\nsteun varieert per instrument\n\n- [Projecten relance 2021](#projecten-relance-2021)\n- [Afgelopen steunacties](#afgelopen-steunacties-)\n- [Blijf op de hoogte](#blijf-op-de-hoogte)\n- [Contact](#contact)\n\n## Contact\n\nVoor een volledig overzicht van alle steunmaatregelen kan je deze pagina raadplegen: [Corona maatregelen: veelgestelde vragen voor landbouw, tuinbouw en zeevisserij](https://lv.vlaanderen.be/nl/nieuws/corona-maatregelen-en-veelgestelde-vragen-voor-landbouw-tuinbouw-en-zeevisserij \"(opent in een nieuw venster)\").\n\nDepartement Landbouw en Visserij (Vlaamse overheid)\n\nAdres\n\nKoning Albert II laan 35 bus 40\n\n1030Brussel\n\nBelgië\n\nTelefoon\n\nT [1700](tel:1700)\n\nWebsite\n\n[lv.vlaanderen.be/nl/nieuws/maatregelen-land-en-tuinbouw-door-coronacrisis](https://lv.vlaanderen.be/nl/nieuws/maatregelen-land-en-tuinbouw-door-coronacrisis \"(opent in een nieuw venster)\")\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/steun-land-en-tuinbouwsector-coronavirus",
      "title": "Steun land-en tuinbouwsector (coronavirus) | VLAIO"
    }
  },
  {
    "markdown": "# BA+lening\n\nLaatst gewijzigd op 17 nov 2017 ( [Alle wijzigingen](/nl/subsidies-financiering/subsidiedatabank/wijzigingen/349))\n\nGeen aanvraag meer mogelijk\n\n\n- [Contact](#contact)\n\n## Wat houdt de maatregel in\n\n**De BA+ lening is sinds eind juni 2015 vervangen door de [KMO-cofinanciering](https://www.vlaio.be/nl/subsidies-financiering/subsidiedatabank/kmo-cofinanciering) van het Participatiefonds Vlaanderen.**\n\nBA+ was een achtergestelde lening met voordelig rentetarief, bestemd voor innoverende ondernemingen, gevestigd in het Vlaamse Gewest van maximum € 125.000 in combinatie met financiële ondersteuning van (een) business angel(s), aangesloten bij een Business Angel netwerk.\n\nIngevolge de zesde staatshervorming werd deze maatregel van het federale Participatiefonds op 1 juli 2014 overgedragen naar de gewesten. In het Vlaams Gewest werd deze maatregel verdergezet door Participatiefonds Vlaanderen, een filiaal van PMV, tot eind juni 2015.\n\n- [Contact](#contact)\n\n## Contact\n\nPMV\n\nAfdeling / Dienst\n\nalgemeen\n\nAdres\n\nOude Graanmarkt 63\n\n1000Brussel\n\nBelgië\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/balening",
      "title": "BA+lening | VLAIO"
    }
  },
  {
    "markdown": "# Deelname aan buitenlandse beurs of niche-evenement: subsidie van FIT\n\n[Download als PDF](/nl/download/pdf?file=generated-pdf/maatregelfiche-deelname_aan_buitenlandse_beurs_of_niche-evenement_subsidie_van_fit-231.pdf)\n\nLaatst gewijzigd op 29 okt 2024 ( [Alle wijzigingen](/nl/subsidies-financiering/subsidiedatabank/wijzigingen/231))\n\n### Samengevat\n\nVoor wie\n\nkmo's & vzw's met economische activiteit\n\nVoor wat\n\ndeelname aan een buitenlandse vak- of jaarbeurs en een niche-evenement\n\nSubsidie\n\nmax. € 5.000 of € 7.500 (beurs) en € 2.500 of € 3.750 (niche-event)\n\nBekijk ook het thema [Internationaal Ondernemen](https://www.vlaio.be/nl/begeleiding-advies/internationaal-ondernemen) op de website van VLAIO.\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraag- en uitbetalingsprocedure](#aanvraag--en-uitbetalingsprocedure)\n- [Cumulatie](#cumulatie)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n- [Coaching en advies](#initiatieven)\n\n## Wat houdt de maatregel in\n\nKmo's (incl. vzw's met economische activiteit) waarvan de exploitatiezetel gevestigd is in het Vlaamse Gewest, kunnen bij Flanders Investment & Trade (FIT) een subsidie bekomen voor de deelname aan buitenlandse beurzen met internationale uitstraling en deelname aan of organisatie van gelijkwaardige niche-evenementen in het buitenland met internationale uitstraling.\n\nDe steun bedraagt max. € 5.000 of € 7.500 bij beursdeelname en € 2.500 of € 3.750 bij niche-events.\n\n## Wie komt in aanmerking\n\nDeze steunmaatregel staat open voor kmo’s die een exploitatiezetel hebben in het Vlaamse Gewest en die beantwoorden aan de volgende definitie:\n\n| ##### Criteria | ##### kmo |\n| --- | --- |\n| Tewerkstelling | minder dan 250 |\n| ofwel jaaromzet<br>ofwel balanstotaal | maximum € 50 miljoen<br>maximum € 43 miljoen |\n\n| ##### Zelfstandigheidscriterium |\n| --- |\n| Zelfstandigheid uit zich in het samentellen van de data van de steunvragende onderneming met deze van de participerende (vanaf meer dan 25% participatie) en verbonden (vanaf meer dan 50% participatie) ondernemingen (zie [Europese basisdefinitie van kmo](https://www.flandersinvestmentandtrade.com/export/europese-basisdefinitie-van-kmo) op de website van FIT). |\n\nOok ondernemersorganisaties en (gemengde) kamers van koophandel, die niet in aanmerking komen voor structurele financiering bij FIT, kunnen voor dit steuntype een aanvraag indienen.\n\nVzw's met een economische activiteit komen eveneens in aanmerking voor deze maatregel.\n\nWie komt **niet** in aanmerking:\n\n- Aanvragers die niet in orde zijn met de sociale en fiscale wetgeving;\n- Aanvragers die geen ondernemingsnummer hebben (uitgezonderd de (gemengde) kamers van koophandel in het buitenland);\n- Ondernemingen die hun verbintenissen t.a.v. FIT niet hebben nageleefd.\n\n## Wat komt in aanmerking\n\n##### Welke initiatieven\n\n- Beurs: deelname een buitenlandse vak- of jaarbeurs met een beurstand om contacten te leggen met uw internationale klanten.\n- Niche-event: actieve deelname aan een buitenlands event met internationale uitstraling, gericht op jouw sector en doelpubliek.\n\nDeelname aan een buitenlandse beurs of niche-evenement via een door FIT-georganiseerde groepsstand komt niet in aanmerking voor deze subsidiëring, aangezien hier reeds een voordelige deelnameprijs geldt.\n\n##### Belangrijke voorwaarden\n\n- De goederen en/of diensten die tentoongesteld worden op de beurs of niche-evenement, creëren bij de productie, verwerking of prestatie een duidelijke toegevoegde waarde in het Vlaamse Gewest. Hierbij wordt in eerste instantie gekeken naar de rechtstreekse arbeidsplaatsen.\n- Wie deelneemt via een lokale partner, agent of verdeler, moet bij de aanvraag een kopie toevoegen van het volledige facturatietraject.\n- Het logo 'Flanders - State of the Art' moet gebruikt worden op jouw stand of tijdens het niche-evenement.\n\n## Omvang steun\n\nEr wordt een onderscheid gemaakt tussen deelname aan een beurs en deelname aan een niche-evenement:\n\n##### Deelname aan een beurs in het buitenland\n\n- individuele beursdeelname - type 'modulaire stand' (shell scheme):\n  - 50% in de huurkosten van de standoppervlakte;\n  - de maximale subsidie bedraagt € 5.000.\n- individuele beursdeelname - type 'eigen standopbouw:\n  - 50% van de huurkosten van de naakte standoppervlakte verhoogd met 25%;\n  - de maximale subsidie bedraagt € 5.000.\n- voor kmo’s die sedert 1 september 2005 minder dan vier goedgekeurde subsidieaanvragen hebben bij FIT:\n  - 75% in de aanvaarde huurkosten;\n  - de maximale subsidie bedraagt € 5.000.\n- beursdeelnames waar FIT aanwezig is met een groepsstand:\n  - de huurkosten van de naakte standoppervlakte verminderd met 25%.\n\n##### Deelname aan (of organisatie van) een niche-event in het buitenland\n\n- een forfaitaire tussenkomst van € 2.500 indien je de kosten van jouw actieve deelname aantoont\n- voor kmo’s die sedert 1 september 2005 minder dan vier goedgekeurde subsidieaanvragen hebben bij FIT:\n  - een forfaitaire tussenkomst € 3.750.\n\n##### Zowel voor beursdeelname als voor deelname aan een niche-evenement\n\n- Aanvullende subsidie voor de reis- en verblijfkosten van jouw afgevaardigde op de beurs op basis van forfaitaire bedragen (zie lijst [Forfaitaire bedragen](https://export.flandersinvestmentandtrade.com/sites/fit_domains/files/2024-10/forfaitsreiskostenfinstim-2021.pdf)):\n  - voor initiatieven georganiseerd buiten de EU uitgebreid met Ijsland, Liechtenstein en Noorwegen;\n  - de reis wordt ondernomen door een bestuurder, personeelslid of exportmanager die een contractuele band heeft met de aanvrager.\n- De subsidie bedraagt:\n  - 50% van deze forfaitaire bedragen:\n  - 75% van de forfaitaire bedragen voor kmo's die sedert 1 september 2005 minder dan vier goedgekeurde subsidieaanvragen hebben bij FIT.\n\n##### De-minimis\n\nDeze maatregel valt onder de toepassing van de Europese de minimis-regelgeving. Hierdoor mag de de-minimissteun aan bedrijven over drie jaar gespreid niet meer dan € 300.000 bedragen. Meer informatie kan je terugvinden op [www.vlaio.be/de-minimis.](https://www.vlaio.be/de-minimis)\n\n## Aanvraag- en uitbetalingsprocedure\n\nDe aanvraag verloopt volledig digitaal.\n\nDe volledige elektronische aanvraag moet uiterlijk zeven kalenderdagen vóór de aanvang van de beurs of niche-evenement worden ingediend. Slechts bij aanvaarde hoogdringendheid kan hiervan worden afgeweken. Aanvragen ingediend tijdens of na afloop van de beurs of niche-evenement, kunnen nooit worden gesubsidieerd.\n\nFIT streeft er naar om binnen de 60 kalenderdagen na de indiening van de volledige aanvraag een beslissing te nemen over de toekenning van de subsidie.\n\nDe subsidie wordt uitbetaald indien FIT uiterlijk drie maanden na goedkeuring van de subsidieaanvraag in bezit is van de nodige bewijsstukken.\n\n## Cumulatie\n\nEr mag voor hetzelfde initiatief geen financiële steun van een andere instelling of overheid zijn verkregen.\n\n## Blijf op de hoogte\n\nWil je op de hoogte blijven van wijzigingen van deze maatregel en andere maatregelen in de Subsidiedatabank? Dat kan via de gratis ' [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank)'.\n\n### Samengevat\n\nVoor wie\n\nkmo's & vzw's met economische activiteit\n\nVoor wat\n\ndeelname aan een buitenlandse vak- of jaarbeurs en een niche-evenement\n\nSubsidie\n\nmax. € 5.000 of € 7.500 (beurs) en € 2.500 of € 3.750 (niche-event)\n\nBekijk ook het thema [Internationaal Ondernemen](https://www.vlaio.be/nl/begeleiding-advies/internationaal-ondernemen) op de website van VLAIO.\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraag- en uitbetalingsprocedure](#aanvraag--en-uitbetalingsprocedure)\n- [Cumulatie](#cumulatie)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n- [Coaching en advies](#initiatieven)\n\n## Contact\n\nFlanders Investment & Trade\n\nAdres\n\nSimon Bolivarlaan 17\n\n1000Brussel\n\nBelgië\n\nTelefoon\n\nT [02 504 88 64](tel:025048864)\n\nE-mail\n\n[SubsidieDesk@fitagency.be](mailto:SubsidieDesk@fitagency.be)\n\nWebsite\n\n[export.flandersinvestmentandtrade.com/nl/subsidies/deelname-aan-een-buitenlands…](https://export.flandersinvestmentandtrade.com/nl/subsidies/deelname-aan-een-buitenlandse-beurs-niche-event)\n\n## Ook interessant\n\n[**Kmo-groeisubsidie: strategisch advies/aanwerving bij groeitraject**\\\\\n\\\\\nDeze subsidie ondersteunt kmo’s bij het verwerven van de ontbrekende strategische kennis die nodig is voor het realiseren van hun groeitraject. Die ...\\\\\n\\\\\nLees meer\\\\\n\\\\\nEen steunmaatregel van VLAIO](/nl/subsidies-financiering/subsidiedatabank/kmo-groeisubsidie-strategisch-adviesaanwerving-bij-groeitraject)\n\n[**Belastingvrijstelling voor de aanwerving van een diensthoofd voor de uitvoer en diensthoofd IKZ**\\\\\n\\\\\nZelfstandige ondernemers (geen vrije beroepen) kunnen een belastingvrijstelling verkrijgen ten belope van € 20.100 ((aanslagjaar 2026) per bijkomende ...\\\\\n\\\\\nLees meer\\\\\n\\\\\nEen steunmaatregel van FOD Financiën](/nl/subsidies-financiering/subsidiedatabank/belastingvrijstelling-voor-de-aanwerving-van-een-diensthoofd-voor-de-uitvoer-en)\n\n## Coaching en advies\n\n[**Mentor Me - leer uit de ervaring van een doorwinterd ondernemer**\\\\\n\\\\\nElke succesvolle ondernemer kreeg ooit hulp. Ben je founder van een innovatieve start-up? Groei met begeleiding van een ervaren mentor uit ons netwerk\\\\\n\\\\\nLees meer\\\\\n\\\\\nEen initiatief van\\\\\nimec.istart, NOA, Start it@KBC](/nl/begeleiding-advies/expertisedatabank/mentor-me-leer-uit-de-ervaring-van-een-doorwinterd-ondernemer)\n\n[**Flanders DC**\\\\\n\\\\\nFlanders DC is het unieke aanspreekpunt voor ondernemers in de design- en modesector. \\\\\n\\\\\nLees meer\\\\\n\\\\\nEen initiatief van\\\\\nFlanders DC](/nl/begeleiding-advies/expertisedatabank/flanders-dc)\n\n[**Brics - een beter bouwbedrijf start hier!**\\\\\n\\\\\nBen je een kmo in de bouwsector? Ontdek het groeipotentieel van jouw bedrijf met de begeleidings- en netwerkprogramma's van Brics.\\\\\n\\\\\nLees meer\\\\\n\\\\\nEen initiatief van\\\\\nEmbuild Vlaanderen](/nl/begeleiding-advies/expertisedatabank/brics-een-beter-bouwbedrijf-start-hier)\n\n[**Catalisti - innovatie versnellen in chemie- en kunststofsector**\\\\\n\\\\\nDeze cluster brengt bedrijven, universiteiten en onderzoeksinstituten samen om duurzame innovatie in de chemie en kunststoffen te bevorderen.\\\\\n\\\\\nLees meer\\\\\n\\\\\nEen initiatief van\\\\\nCatalisti](/nl/begeleiding-advies/expertisedatabank/catalisti-innovatie-versnellen-chemie-en-kunststofsector)\n\n[**VIL - Empowering logistics**\\\\\n\\\\\nSpeerpuntcluster voor logistiek en transport. Duurzaam, digitaal en wendbaar zijn de kenmerken van het netwerk. \\\\\n\\\\\nLees meer\\\\\n\\\\\nEen initiatief van\\\\\nVIL](/nl/begeleiding-advies/expertisedatabank/vil-empowering-logistics)\n\n[**Flux50 - samen werken aan het energiesysteem van de toekomst**\\\\\n\\\\\nDe kernfacilitator in Vlaanderen voor innovatieve energieprojecten.\\\\\n\\\\\nLees meer\\\\\n\\\\\nEen initiatief van\\\\\nFlux50](/nl/begeleiding-advies/expertisedatabank/flux50-samen-werken-aan-het-energiesysteem-van-de-toekomst)\n\n[**BikeValley**\\\\\n\\\\\nBikeValley is hét experience center dat draait rond de fiets- en wielerindustrie in Vlaanderen.\\\\\n\\\\\nLees meer\\\\\n\\\\\nEen initiatief van\\\\\nBikeValley](/nl/begeleiding-advies/expertisedatabank/bikevalley)\n\n[Check alle initiatieven waarop je beroep kan doen](/nl/begeleiding-advies/expertisedatabank/zoek)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/deelname-aan-buitenlandse-beurs-niche-evenement-subsidie-van-fit",
      "title": "Deelname aan buitenlandse beurs of niche-evenement: subsidie van FIT | VLAIO"
    }
  },
  {
    "markdown": "# Banklening - algemene info\n\n[Download als PDF](/nl/download/pdf?file=generated-pdf/maatregelfiche-banklening_-_algemene_info-11409.pdf)\n\nLaatst gewijzigd op 13 mrt 2024 ( [Alle wijzigingen](/nl/subsidies-financiering/subsidiedatabank/wijzigingen/11409))\n\n- [Korte termijn](#korte-termijn--)\n- [Lange termijn: investeringskredieten](#lange-termijn-investeringskredieten-)\n- [Zekerheden](#zekerheden-)\n- [Contact](#contact)\n\n## Wat houdt de maatregel in\n\nBij de bank kan je terecht voor leningen op zowel korte (< 1 jaar) als lange (> 1 jaar) termijn, in ruil voor de betaling van een rente. Banken vragen ook zekerheden vooraleer zij bereid zijn krediet te verlenen. Deze kunnen worden ingeroepen wanneer de financiële verbintenissen niet worden nagekomen.\n\n## Korte termijn\n\nDe belangrijkste producten op korte termijn zijn kaskredieten en vaste voorschotten.\n\n##### Kaskredieten\n\nKaskredieten hebben als doel om kortstondige tekorten, door periodiek terugkomende liquiditeitstekorten in de exploitatiecyclus van de onderneming, op te vangen. De kostprijs wordt bepaald door een provisie op de toegestane kredietlijn die verkregen wordt en de rente op de werkelijk opgenomen bedragen. Het is een soepele, maar relatief dure kredietvorm.\n\n##### Vaste voorschotten\n\nVaste voorschotten (straight loans) overbruggen liquiditeitstekorten die inzake looptijd en omvang vooraf gekend zijn. Er wordt met andere woorden een vast bedrag met een vooraf bepaalde rentevoet voor een vooraf bepaalde duurtijd (< 1 jaar) geleend (meestal minimum € 125.000). Op vervaldag heb je de mogelijkheid om de straight loan te verlengen onder nieuwe voorwaarden.\n\n##### Overbruggingskrediet\n\nEen overbruggingskrediet is een kortlopend krediet voor de voorfinanciering van gegarandeerde inkomsten in de toekomst. Tijdelijke liquiditeitstekorten kunnen hiermee worden opgevangen. De zekerheid van de toekomstige inkomsten zal grondig aangetoond moeten worden. Meestal zal de kredietgever de inpandgeving van gegarandeerde inkomsten vragen.\n\n##### Bedrijfskapitaalkredieten\n\nBedrijfskapitaalkredieten dienen voor de financiering van het werkkapitaal van een onderneming. Dit soort krediet wordt doorgaans aangegaan voor een middellange termijn. Het is een interessante tool voor ondernemingen waarbij de tijd tussen productie en verkoop zeer lang is of voor de voorfinanciering van bijvoorbeeld eindejaarspremies en vakantiegeld.\n\n## Lange termijn: investeringskredieten\n\nInvesteringskredieten (termijnkredieten) zijn kredieten op middellange of lange termijn (2 tot 20 jaar). Je gebruikt het voor de aankoop van vaste activa zoals vastgoed voor je onderneming, bedrijfsvoertuigen en -materieel.\n\nDe te betalen rente kan vooraf vastgelegd worden of er kan geopteerd worden voor variabele formules. Banken brengen deze langetermijnkredieten onder verschillende varianten en commerciële benamingen op de markt.\n\n## Zekerheden\n\nBanken vragen doorgaans zekerheden vooraleer zij bereid zijn een krediet te verlenen. Deze kunnen worden ingeroepen wanneer de financiële verbintenissen niet worden nagekomen.\n\nZekerheden kunnen ingedeeld worden in vier grote categorieën: zakelijke zekerheden, persoonlijke zekerheden, semi-zakelijke zekerheden en morele zekerheden. Je vindt hierover meer informatie op de website van VLAIO [Mogelijke Financieringsbronnen > Bancaire financieringsvormen > Zekerheden](https://www.vlaio.be/nl/begeleiding-advies/financiering/mogelijke-financieringsbronnen/bancaire-financieringsvormen).\n\n- [Korte termijn](#korte-termijn--)\n- [Lange termijn: investeringskredieten](#lange-termijn-investeringskredieten-)\n- [Zekerheden](#zekerheden-)\n- [Contact](#contact)\n\n## Contact\n\nBekijk ook eens deze informatie vooraleer je contact opneemt met een bank:\n\n- [Checklist voor het opmaken van een kredietdossier](https://www.vlaio.be/nl/begeleiding-advies/financiering/checklist-voor-het-opmaken-van-een-kredietdossier/het-opmaken-van)\n- [Tips voor contact met jouw bank](https://www.vlaio.be/nl/begeleiding-advies/financiering/tips-voor-contact-met-jouw-bank/financier-jouw-onderneming-op-de)\n\nBekijk ook de website van Febelfin (Federatie van de Belgische financiële sector): [financieringvanondernemingen.be](https://financieringvanondernemingen.be/ \"(opent in een nieuw venster)\")\n\nFebelfin\n\nAdres\n\nKoning Albert II-laan 19\n\n1210Brussel\n\nBelgië\n\nTelefoon\n\nT [02/507 68 11](tel:02%2F5076811)\n\nE-mail\n\n[info@febelfin.be](mailto:info@febelfin.be)\n\nWebsite\n\n[febelfin.be](https://febelfin.be/ \"(opent in een nieuw venster)\")\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/banklening-algemene-info",
      "title": "Banklening - algemene info | VLAIO"
    }
  },
  {
    "markdown": "# Zorgsector steunmogelijkheden\n\n[Download als PDF](/nl/download/pdf?file=generated-pdf/maatregelfiche-zorgsector_steunmogelijkheden-9604.pdf)\n\nLaatst gewijzigd op 24 dec 2024 ( [Alle wijzigingen](/nl/subsidies-financiering/subsidiedatabank/wijzigingen/9604))\n\n### Samengevat\n\nVoor wie\n\nondernemingen en organisaties\n\nVoor wat\n\nsteun bij opstart, investering, informatisering, energiebesparing, vorming, enz...\n\nSubsidie/Lening/Waarborg\n\nsteunpercentage en/of bedrag varieert per steuninstrument\n\nConcrete financieringsplannen? Vertel ons jouw verhaal via het [Financieringskompas](https://www.vlaio.be/nl/begeleiding-advies/financiering/financieringsadvies-op-maat/het-financieringskompas-wijst-je-de-weg) of lees het thema [Financiering](https://www.vlaio.be/nl/begeleiding-advies/financiering) op de website van VLAIO.\n\n- [Ondersteuning huisartsenpraktijk en medische huizen](#ondersteuning-huisartsenpraktijk-en-medische-huizen)\n- [Investeringssteun](#investeringssteun-)\n- [Energie- en klimaatsteun via VIPA](#energie--en-klimaatsteun-via-vipa)\n- [Kinderopvang: subsidies via Kind en Gezin](#kinderopvang-subsidies-via-kind-en-gezin)\n- [Telematicapremies RIZIV](#telematicapremies-riziv)\n- [Andere premies RIZIV](#andere-premies-riziv)\n- [Andere initiatieven](#andere-initiatieven)\n- [De-minimis](#de-minimis)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n- [Coaching en advies](#initiatieven)\n\n## Wat houdt de maatregel in\n\nOndernemingen, organisaties en vrije beroepen actief in de zorg kunnen via de Vlaamse en Federale overheid gebruik maken van specifieke steunmaatregelen voor opstart, uitvoering van investeringen en energiebesparende maatregelen, informatisering, vorming, enz... In deze maatregel worden de belangrijkste toegelicht.\n\nZo verleent het Departement Zorg financiële ondersteuning voor het opstarten van een huisartsenpraktijk.\n\nHet Vlaams Infrastructuurfonds voor Persoonsgebonden Aangelegenheden (VIPA) biedt financiële ondersteuning voor investeringen in duurzame, toegankelijke en betaalbare zorginfrastructuur alsook klimaatsubsidies.\n\nOm bepaalde zorgverleners aan te moedigen om hun praktijk te informatiseren en/of gebruik te maken van bepaalde software kent het RIZIV Telematicapremies toe.\n\nBekijk ook de tijdelijke oproepen gericht naar de sector in de rubriek ['Andere initiatieven'](https://www.vlaio.be/nl/subsidies-financiering/subsidiedatabank/zorgsector-steunmogelijkheden#andere-initiatieven).\n\n## Ondersteuning huisartsenpraktijk en medische huizen\n\n##### Vlaamse overheid\n\nHet Departement Zorg verleent financiële ondersteuning voor het opstarten van een huisartsenpraktijk.\n\nEen huisarts kan een renteloze lening (max. € 35.000) aanvragen bij de opstart of uitbouw van de praktijk (tot 5 jaar na opstart), aangevuld met een renteloze lening (max. € 10.000) voor een bijkomende ruimte (bij samenwerking met een praktijk verpleegkundige of ondersteuner).\n\nOok subsidies voor een medewerker (max. € 7.847,47) of de uitbouw van een telesecretariaat zijn mogelijk (max. € 3400).\n\nMeer informatie kan je vernemen in de maatregel [Huisartsen: lening en subsidies](https://www.vlaio.be/nl/subsidies-financiering/subsidiedatabank/huisartsen-lening-en-subsidies) in de Subsidiedatabank.\n\n##### Federale overheid\n\nHuisartsenpraktijken en medische huizen kunnen via het RIZIV een tegemoetkoming krijgen voor de kosten verbonden aan de continuïteit van de praktijkvoering en de samenwerking tussen gezondheidszorgbeoefenaars:\n\n- Van 1 september tot 31 oktober 2024 kon je een aanvraag indienen om ondersteunend personeel in de praktijk aan te werven wanneer het om een eerste aanwerving gaat. Deze' tegemoetkoming voor zorgcontinuïteit' varieert van € 5.000 tot € 7.500 afhankelijk van het aantal aanvragen.\n- Van 1 november tot 31 december 2024 kan je een jaarlijkse forfaitaire tegemoetkoming aanvragen voor het medisch beheer van de praktijk wanneer er reeds ondersteunend personeel werkt. Deze 'tegemoetkoming voor praktijkbeheer' wordt verdeeld in functie van het aantal ontvankelijke aanvragen en bedraagt minstens € 3.796.\n\nAlle informatie kan je terugvinden op de website van het RIZIV > [Tegemoetkomingen voor de financiering en ondersteuning van uw huisartspraktijk of medisch huis](https://www.riziv.fgov.be/nl/professionals/individuele-zorgverleners/artsen/uitoefening-van-het-beroep/tegemoetkomingen-voor-de-financiering-en-ondersteuning-van-uw-huisartspraktijk-of-medisch-huis \"(opent in een nieuw venster)\")\n\n## Investeringssteun\n\n##### Subsidies en waarborgen via het VIPA\n\nHet Vlaams Infrastructuurfonds voor Persoonsgebonden Aangelegenheden (VIPA) biedt financiële ondersteuning in de vorm van subsidies en overheidswaarborgen voor de realisatie van duurzame, toegankelijke en betaalbare zorginfrastructuur.\n\n- [Bouwsubsidies voor verschillende zorgsectoren](https://www.departementzorg.be/nl/bouwsubsidies-voor-verschillende-zorgsectoren \"(opent in een nieuw venster)\"): deze subsidies richten zich tot volgende voorzieningen:\n  - algemeen welzijnswerk\n  - jeugdhulp\n  - kinderopvang\n  - personen met een handicap\n  - preventieve en ambulante gezondheidszorg\n  - psychiatrische verzorgingstehuizen\n  - revalidatie-overeenkomsten\n  - woonzorgvoorzieningen\n  - ziekenhuizen (kinderpsychiatrische bedden)\n- [Bouwsubsidies voor meerderjarige personen met handicap​](https://www.departementzorg.be/nl/bouwsubsidies-voor-meerderjarige-personen-met-handicap \"(opent in een nieuw venster)\")\n- [Bouwsubsidies voor ziekenhuizen](https://www.departementzorg.be/nl/bouwsubsidies-voor-ziekenhuizen \"(opent in een nieuw venster)\")\n- [Subsidies voor onderhoud van ziekenhuis-infrastructuur](https://www.departementzorg.be/nl/subsidies-voor-onder-houd-van-ziekenhuis-infrastructuur \"(opent in een nieuw venster)\")\n- [Subsidies voor preventie van agressie, vrijheidsbeperking of -beroving (via oproep)](https://www.departementzorg.be/nl/subsidies-voor-preventie-van-agressie-vrijheidsbeperking-beroving \"(opent in een nieuw venster)\")\n\n##### Infrastructuurforfait via Departement Zorg\n\nOuderenvoorzieningen, nieuwe en vernieuwde woonzorgcentra en centra voor kortverblijf komen in aanmerking voor een infrastructuurforfait per dag van het Departement Zorg van de Vlaamse overheid. Meer informatie kan je vinden op [www.zorg-en-gezondheid.be/infrastructuurforfait](https://www.zorg-en-gezondheid.be/infrastructuurforfait \"(opent in een nieuw venster)\").\n\n##### Subsidie opmaak energieprestatiecontract (OEPC-subsidie)\n\nVia deze subsidie ondersteunt het VIPA jouw onderneming/organisatie om tot een Energieprestatiecontract (EPC) te komen bij een Energy Service Company (ESCO). De EPC-subsidie bedraagt 10% van de totale facilitatiekost met een maximum van € 8.000.\n\nBinnen zo een EPC contract ondersteunt een ESCO de klant in het op korte termijn uitvoeren en opvolgen van een pakket aan energiebesparende maatregelen. Aangezien onderhoud een wezenlijk deel uitmaakt van energiebeheer, valt kostenefficiënt beheer en onderhoud van de gecontracteerde installaties eveneens onder het contract. Wanneer de klant dit wenst kunnen eveneens andere technische installaties onderhouden worden. In dat geval is er sprake van een Onderhoud- en energieprestatiecontract of OEPC.\n\nOm van deze subsidie te genieten moet de aanvrager een energieprestatiecontract sluiten dat de realisatie van een energiebesparing van ten minste 10% tot voorwerp heeft en dat ten minste de realisatie omvat van een pakket energiebesparende maatregelen met een terugverdientijd van meer dan vijf jaar, vermeld in de energieprestatiediagnose.\n\nAlle voorwaarden en informatie vind je op de pagina [Opmaak (O)EPC-contract](//www.departementzorg.be/nl/opmaak-oepc-contract \"(opent in een nieuw venster)\").\n\n##### Investeringssubsidies zorg via Vlabinvest\n\nBen je actief in de zorgsector in de Vlaamse rand of het Arrondissement Leuven van de Provincie Vlaams-Brabant dan kan je voor aankopen (grond en gebouw), renovaties, uitbreidingen en een nieuwbouw een subsidie bekomen via Vlabinvest.\n\nDe volgende zorgsectoren kunnen hierop een beroep doen:\n\n- Personen met een handicap\n- Opgroeien: enkel de subsectoren kinderopvang voor baby’s en peuters, buitenschoolse kinderopvang en jeugdhulp\n- Gespecialiseerde zorg: enkel de subsectoren beschut wonen, PVT’s, CGG en CAW\n- Woonzorg: enkel de subsectoren thuiszorg, LDC, centra voor dagopvang en centra voor kortverblijf\n- Wijkgezondheidscentra\n\nDe subsidie bedraagt 5% op het aanvaard investeringsbedrag dat verhoogd wordt met 3% als de investering niet VIPA-subsidieerbaar is en met 2% voor investeringen die een bijkomend zorgaanbod creëren. Voor grondaankopen in de Vlaamse Rand kan er een bijkomende subsidie van 15% worden toegekend op het grondaandeel.\n\nAlle informatie en contactgegevens kan je vinden op de pagina [Investeringssubsidies zorg via Vlabinvest](https://www.vlaamsbrabant.be/nl/premies-en-subsidies/investeringssubsidies-zorg-vlabinvest \"(opent in een nieuw venster)\").\n\n## Energie- en klimaatsteun via VIPA\n\n##### Energie-audit\n\nOm de voorzieningen in de welzijns- en zorgsector energie-efficiënter en klimaatrobuuster te maken kan je een energieaudit laten uitvoeren via het [Vlaams Energie Bedrijf (VEB)](https://www.veb.be/ \"(opent in een nieuw venster)\"). De meeste kosten worden betaald door het VIPA.\n\nMeer informatie kan je vinden op [(opent in een nieuw venster)](https://www.departementzorg.be/nl/one-stop-shop-energieaudits \"(opent in een nieuw venster)\") [departementzorg.be/nl/one-stop-shop-energieaudits](https://www.departementzorg.be/nl/one-stop-shop-energieaudits \"(opent in een nieuw venster)\").\n\n##### Klimaatsubsidies\n\nZorgvoorzieningen kunnen onder bepaalde voorwaarden subsidies verkrijgen voor de uitvoering van energiebesparende maatregelen als er voor de gebouwen een energiescan of een energie-audit (zie hoger) werd uitgevoerd. Enkel energiebesparende maatregelen met een terugverdientijd groter dan vijf jaar komen in aanmerking voor klimaatsubsidies. De omvang van de steun varieert van 25 tot 60% van de aanvaarde investeringen.\n\nDe aanvraag moet gebeuren door deel te nemen aan een projectoproep die het VIPA organiseert om klimaatinvesteringssubsidies toe te kennen. Ook als er geen oproep loopt, kan je via het digitaal platform TERRA een aanvraag indienen. Deze aanvragen worden automatisch meegenomen bij een volgende oproep. Ze zullen samen met alle andere aanvragen geëvalueerd en gerangschikt worden.\n\nZonnepanelen, windenergie, relighting/relamping en warmtekrachtkoppeling (WKK) komen niet in aanmerking voor klimaatsubsidies. Deze kunnen wel in aanmerking komen voor een renteloze energielening, maar kunnen niet gecombineerd worden met enige subsidie.\n\nMeer informatie kan je vinden op [departementzorg.be/klimaatsubsidies](https://www.departementzorg.be/nl/vlaamse-klimaatsubsidies \"(opent in een nieuw venster)\").\n\n##### Renteloze energieleningen\n\nIn 2023-24 kunnen de welzijns- en zorgvoorzieningen voor klimaatmaatregelen een beroep doen op renteloze energieleningen op voorwaarde dat je voor de betrokken klimaatmaatregelen over een energiescan beschikt of nog laat uitvoeren.\n\nDe gewogen gemiddelde looptijd van de financieringstoezegging bedraagt maximaal 10 jaar en geldt voor elke onderliggende lening.\n\nDe leningen worden gebundeld door VIPA in een financieringstoezegging die minstens € 60.000 moet bedragen. Er is geen absoluut maximumbedrag.\n\nDe meest recente oproep liep tot en met 7 oktober 2024.\n\nMeer informatie kan je vinden op [departementzorg.be/renteloze-energieleningen](https://www.departementzorg.be/nl/renteloze-energieleningen \"(opent in een nieuw venster)\").\n\n## Kinderopvang: subsidies via Kind en Gezin\n\nVoor de opvang van baby's en peuters kan je via het Agentschap Opgroeien (Kind & Gezin) bepaalde subsidies (basissubsidie, subsidie voor inkomenstarief en plussubsidie) bekomen indien je over een vergunning beschikt en voldoet aan de voorwaarden. Deze subsidies worden toegekend op programmatiebasis (via oproep) en worden berekend per gesubsidieerde opvangplaats en/of per geleverde kinderopvangprestatie.\n\nNaast de subsidies opgenomen in het trappensysteem zijn ook nog subsidies voor inclusieve opvang en subsidies voor ruimere openingsmomenten en dringende kinderopvang in groepsopvang mogelijk.\n\nMeer informatie kan je vernemen in de maatregel [Kinderopvang: subsidies van Agentschap Opgroeien (Kind & Gezin)](https://www.vlaio.be/nl/subsidies-financiering/subsidiedatabank/kinderopvang-subsidies-van-agentschap-opgroeien-kind-gezin) in de Subsidiedatabank.\n\n## Telematicapremies RIZIV\n\nOm bepaalde zorgverleners aan te moedigen om hun praktijk te informatiseren en/of gebruik te maken van bepaalde software kent het RIZIV premies toe. We sommen er hier een aantal op.\n\n##### Geïntegreerde praktijkpremie huisartsen\n\nOm huisartsen aan te moedigen om hun praktijk te informatiseren kan er een geïntegreerde praktijkpremie worden verkregen. Afhankelijk van een aantal voorwaarden, het gebruik van een aanvaard software pakket en de graad informatisering varieert deze premie van € 1.000 tot € 6.000.\n\nMeer informatie over de premie, de aanvraagprocedure en contactgegevens kan je raadplegen op de website van het [RIZIV](https://www.riziv.fgov.be/nl/Paginas/default.aspx \"(opent in een nieuw venster)\") \\> Professionals > Artsen > [Financiële tegemoetkomingen](https://www.riziv.fgov.be/nl/professionals/individuelezorgverleners/artsen/hulp/geintegreerde-praktijk/Paginas/default.aspx \"(opent in een nieuw venster)\").\n\n##### GMD-starterspremie voor beginnende huisartsen om hun medische dossiers elektronisch te beheren\n\nHet gaat om een eenmalige premie van € 4.256. De GMD-starterspremie wordt tegelijk met de geïntegreerde praktijkpremie uitbetaald, d.w.z. uiterlijk op 31 december van het jaar volgend op het premiejaar.\n\nMeer informatie over de premie en contactgegevens kan je raadplegen op de website van het [RIZIV](https://www.riziv.fgov.be/nl/Paginas/default.aspx \"(opent in een nieuw venster)\") \\> Professionals > Artsen > [GMD-starterspremie voor beginnende huisartsen om hun medische dossiers elektronisch te beheren](https://www.riziv.fgov.be/nl/professionals/individuelezorgverleners/artsen/hulp/geintegreerde-praktijk/Paginas/premie-beginnende-gmd.aspx \"(opent in een nieuw venster)\").\n\n##### Tegemoetkoming in de kosten van een softwarepakket voor dossierbeheer kinesitherapeuten\n\nWanneer aan bepaalde voorwaarden wordt voldaan kunnen kinesitherapeuten (hoofdactiviteit) een jaarlijkse forfaitaire tegemoetkoming van € 800 krijgen in de kosten van een softwarepakket voor het elektronisch beheer van patiëntendossiers.\n\nMeer informatie over de tegemoetkoming, de aanvraagprocedure en contactgegevens kan je raadplegen op de website van het [RIZIV](https://www.riziv.fgov.be/nl/Paginas/default.aspx \"(opent in een nieuw venster)\") \\> Professionals > Kinesitherapeuten > [Onze tegemoetkoming in de kosten van uw softwarepakket voor dossierbeheer](https://www.inami.fgov.be/nl/professionals/individuelezorgverleners/kinesitherapeuten/Paginas/tegemoetkoming-kosten-softwarepakket.aspx \"(opent in een nieuw venster)\").\n\n##### Telematicapremie voor tandartsen\n\nOm het gebruik van ‘e-services’ te ondersteunen verstrekt het RIZIV een telematicapremie van € 800 wanneer aan bepaalde voorwaarden wordt voldaan.\n\nMeer informatie over de tegemoetkoming, de aanvraagprocedure en contactgegevens kan je raadplegen op de website van het [RIZIV](https://www.riziv.fgov.be/nl/Paginas/default.aspx \"(opent in een nieuw venster)\") \\> Professionals > Tandartsen > [Telematicapremie voor de tandartsen](https://www.riziv.fgov.be/nl/professionals/individuelezorgverleners/tandartsen/Paginas/telematicapremie.aspx \"(opent in een nieuw venster)\").\n\n##### Telematicapremie voor vroedvrouwen\n\nDe telematicapremie is een forfaitair bedrag van € 800 dat jaarlijks betaald wordt aan vroedvrouwen die aan bepaalde voorwaarden voldoen in het kader van E-gezondheid.\n\nMeer informatie over de tegemoetkoming, de aanvraagprocedure en contactgegevens kan je raadplegen op de website van het [RIZIV](https://www.riziv.fgov.be/nl/Paginas/default.aspx \"(opent in een nieuw venster)\") \\> Professionals > Vroedvrouwen > [Telematicapremie voor vroedvrouwen](https://www.riziv.fgov.be/nl/professionals/individuelezorgverleners/vroedvrouwen/Paginas/telematicapremie.aspx \"(opent in een nieuw venster)\").\n\n## Andere premies RIZIV\n\nHet RIZIV kent ook nog andere premies toe aan zorgverleners.\n\nHierbij een aantal voorbeelden:\n\n- Stagemeester premie voor [tandartsen](https://www.riziv.fgov.be/nl/professionals/individuelezorgverleners/tandartsen/Paginas/vergoeding-stagemeesters-tandheelkunde.aspx \"(opent in een nieuw venster)\") en [artsen](https://www.riziv.fgov.be/nl/professionals/individuelezorgverleners/artsen/hulp/Paginas/vergoeding-stagemeesters-artsen-specialisten.aspx \"(opent in een nieuw venster)\")\n- [Premie voor kwaliteitspromotie voor kinesitherapeuten](https://www.riziv.fgov.be/nl/professionals/individuelezorgverleners/kinesitherapeuten/Paginas/premie-kwaliteit-kinesitherapeutische-zorg-bevorderen.aspx \"(opent in een nieuw venster)\")\n- [Premie voor thuisverpleegkundigen met een bijzondere beroepsbekwaamheid of -titel](https://www.riziv.fgov.be/nl/professionals/individuelezorgverleners/verpleegkundigen/Paginas/verpleegkundigen-financiele-vergoeding-bijscholing.aspx \"(opent in een nieuw venster)\")\n\nAlle informatie kan je raadplegen op de website van het [RIZIV](https://www.riziv.fgov.be/nl/Paginas/default.aspx \"(opent in een nieuw venster)\") \\> Professionals en vervolgens de rubriek 'Financiële tegemoetkomingen' selecteren.\n\n## Andere initiatieven\n\nVerschillende overheidsinstanties voorzien tevens voor de zorgsector specifieke oproepen. In deze rubriek kan je deze tijdelijke oproepen terugvinden:\n\n##### Oproep voor ondersteuning asbestveilige zorgvoorzieningen\n\nMomenteel loopt er een 'Nieuwe oproep voor ondersteuning asbestveilige zorgvoorzieningen'. Concreet kunnen zorgvoorzieningen zich aanmelden bij de OVAM voor de actualisatie of verfijning van hun asbestinventaris door de opmaak van een asbestattest en/of voor ondersteuning bij asbestverwijdering via een raamcontract van de OVAM. De uitvoering van deze werken moet gebeuren in 2025. **1.** Eerst wordt bekeken of de asbestinventaris van de gebouwen aan actualisatie toe is. Als dit zo is kan je via de OVAM de asbestinventaris éénmalig gratis (tot een maximum van een € 6.500 excl. btw) laten actualiseren.  **2.** Daarnaast voorziet de OVAM een tussenkomst voor asbestverwijderingen, met de klemtoon op jeugdvoorzieningen. Voorzieningen die zorg verlenen aan kinderen en jongvolwassenen kunnen genieten van het ondersteuningspercentage van 50%, voor andere zorgvoorzieningen is het ondersteuningspercentage 35%. Kinderen en jongvolwassenen zijn immers het meest kwetsbaar bij blootstelling aan asbest en lopen het meeste kans om op latere leeftijd asbestgerelateerde ziektes te ontwikkelen.\n\nDe oproep loopt tot en met 20 december 2024. Meer informatie op de website van de OVAM [Ondersteuning voor zorgvoorzieningen](https://ovam.vlaanderen.be/ondersteuning-zorg \"(opent in een nieuw venster)\").\n\n##### CrossCare 2.0\n\nHet interreg programma CrossCare 2.0 -programma ondersteunt innovaties in de Vlaamse en Nederlandse zorg- en welzijnssector. CrossCare 2.0 werkt daarbij met verschillende oproeprondes. Tijdens deze oproeprondes kunnen organisaties zich kandidaat stellen voor financiële en inhoudelijke ondersteuning.\n\nBegunstigden van CrossCare 2.0 zijn ondernemingen en zorg- en welzijnsorganisaties met een rechtspersoonlijkheid en met minstens één vestiging in het programmagebied van de Grensregio Vlaanderen-Nederland. Voor Vlaanderen bestaat dit programmagebied uit de provincies Antwerpen, Limburg, Oost-Vlaanderen, Vlaams-Brabant (enkel het arrondissement Leuven) en West-Vlaanderen (met uitzondering van de arrondissementen Veurne en Ieper). Aan Nederlandse zijde wordt het gebied gevormd door de provincies Limburg, Noord-Brabant en Zeeland.\n\nDeze derde oproep [‘WAVE III’](https://www.crosscare.eu/oproeprondes/wave-3/ \"(opent in een nieuw venster)\") staat open sinds 26 september 2024. Deze oproep richt zich enkel tot Vlaamse of Nederlandse kmo's die een zorginnovatie (product, dienst of procesconcept) ontwikkelen. Zorgproeftuinen langs beide zijden van de grens coachen, ondersteunen en stimuleren daarna de geselecteerde bedrijven-ontwikkelaars en demonstreren, testen en/of evalueren hun innovaties bij eindgebruikers. Aanvullend kan je rekenen op een subsidiebedrag van maximaal € 70.000. De deadline voor de vooraanmelding was 12 november 2024 (om 12u). Goedgekeurde trajecten in deze WAVE starten 1 maart 2025.\n\nMeer informatie op de website [interregvlaned.eu/crosscare-2-0](https://interregvlaned.eu/crosscare-2-0 \"(opent in een nieuw venster)\").\n\n##### Beurzen voor eerstelijnsproffessionals uit de welzijn- en de zorgsector\n\nHet Fonds Dr. Daniël De Coninck verstrekt beurzen van € 500 tot € 35.000 aan professionelen die actief zijn in de eerstelijnszorg en die nieuwe kennis willen opdoen of ontwikkelen door:\n\n- (actie-)onderzoek te doen naar een thema dat verschillende eerstelijnsactoren aanbelangt en samenbrengt en dat hun dagelijkse praktijk en patiëntenzorg concreet wijzigt. Het thema impliceert een samenwerking tussen verschillende disciplines.\n- een studie-/immersiereis te ondernemen in België of in het buitenland om vernieuwende samenwerkingspraktijken te ontdekken en deze te vertalen naar zijn/haar dagelijkse praktijk.\n\nDe verworven kennis moet een directe en concrete impact hebben op jouw professionele activiteit en van concreet belang zijn voor personen met een zorg- en ondersteuningsnood en voor het interdisciplinaire netwerk rondom jou.\n\nDe beurs is bestemd voor één specifieke persoon en is niet overdraagbaar. Bovendien is ze enkel gericht tot personen die actief zijn op het terrein in België: verplegend personeel, verzorgenden of zorgkundigen, huisartsen, maatschappelijke werkers, ergotherapeuten, psychologen, kinesisten, diëtisten, logopedisten, apothekers, begeleiders binnen het VAPH of jeugdverlening, enz...\n\nIndienen kon tot en met 11 september 2024. Meer informatie op de website van de Koning Boudewijnstichting [Beurzen voor eerstelijnsprofessionals uit de welzijn- en de zorgsector](https://kbs-frb.be/nl/beurzen-voor-eerstelijnsprofessionals-uit-de-welzijn-en-de-zorgsector-eigen-rekening-0 \"(opent in een nieuw venster)\").\n\n##### Ondersteuning pilootprojecten voor samenwerking tussen (ouderen)zorg en kunst/cultuur/erfgoed\n\nHet Fonds Houillogne-Hanne beoogt specifiek de mentale en fysieke gezondheid en leefomstandigheden van de oudere bevolking te verbeteren, met bijzondere aandacht voor artistieke projecten.\n\nMet deze oproep wil men pilootprojecten ondersteunen waar mogelijke modellen van samenwerking tussen (ouderen)zorg en kunst/cultuur/erfgoed worden getest. Samen moeten deze pilootprojecten een aantal leerpunten/kritische succesfactoren opleveren, die kunnen leiden tot een agendasetting voor het beleid en uitgroeien tot een gezamenlijk toekomstverhaal. Belangrijke voorwaarden zijn de participatie van de ouderen zelf in het aanbod en niet louter een interactie tussen het culturele lokale aanbod en de gebruiker. Voor de pilootfase worden er per taalgroep (Nederlands/Frans) vijf projecten geselecteerd, die in hun verscheidenheid van cultureel aanbod en in hun onderlinge zorgverschillen, complementair kunnen zijn in dit leerproces.\n\nDe initiatiefnemer van het project kan zowel een zorgorganisatie voor ouderen zijn als de organisator van een cultureel aanbod. De financiële ondersteuning varieert van € 5.000 tot € 25.000.\n\nIndienen kon tot en met 20 juni 2024. Meer informatie op de website van de Koning Boudewijnstichting [De waarde van kunst en cultuur voor zorg en gezondheid](https://kbs-frb.be/nl/de-waarde-van-kunst-en-cultuur-voor-zorg-en-gezondheid \"(opent in een nieuw venster)\").\n\n##### Innovatieve projecten toegankelijke huisartsengeneeskunde\n\nDe huisartsentoegankelijkheid in Vlaanderen staat onder druk en veel huisartsen ervaren een hoge werkbelasting. Ook vanuit de patiënten komen er signalen over patiëntenstops en de moeilijke bereikbaarheid van huisartsen.\n\nDaarom wil de Vlaamse overheid projecten ondersteunen die een andere, efficiëntere organisatie van de huisartsenpraktijk kunnen verwezenlijken zodat de bereikbaarheid voor de patiënt wordt verhoogd en de werkdruk voor huisartsen wordt verlaagd.\n\nDepartement Zorg roept de zorgraden en huisartsenkringen op om, in samenwerking met lokale besturen, een innovatief project in te dienen. Er zullen zes tot tien projecten worden geselecteerd die een subsidie krijgen van € 34.000 per jaar gedurende een periode van 24 maanden. Er wordt begeleiding en coaching voorzien door een zorgstroomcoach. Aanvragen kon tot 8 juli (9u). Meer informatie op de website van Departement Zorg [Oproep voor innovatieve projecten toegankelijke huisartsengeneeskunde](https://www.zorg-en-gezondheid.be/per-domein/eerste-lijn/oproep-voor-innovatieve-projecten-toegankelijke-huisartsengeneeskunde \"(opent in een nieuw venster)\").\n\n## De-minimis\n\nSommige maatregelen in dit overzicht vallen onder de Europese de-minimisverordening voor diensten van algemeen economisch belang (DAEB). Ondernemingen die een DAEB verrichten kunnen over een periode van drie jaar tot maximaal € 750.000 steun ontvangen. Dit is het geval voor bepaalde klimaatsubsidies van VIPA. Hierover kan u meer informatie vinden op [departementwvg.be/veelgestelde-vragen-klimaatsubsidies](https://departementwvg.be/veelgestelde-vragen-klimaatsubsidies \"(opent in een nieuw venster)\") \\> Wat houdt de minimissteun in?\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank).\n\n### Samengevat\n\nVoor wie\n\nondernemingen en organisaties\n\nVoor wat\n\nsteun bij opstart, investering, informatisering, energiebesparing, vorming, enz...\n\nSubsidie/Lening/Waarborg\n\nsteunpercentage en/of bedrag varieert per steuninstrument\n\nConcrete financieringsplannen? Vertel ons jouw verhaal via het [Financieringskompas](https://www.vlaio.be/nl/begeleiding-advies/financiering/financieringsadvies-op-maat/het-financieringskompas-wijst-je-de-weg) of lees het thema [Financiering](https://www.vlaio.be/nl/begeleiding-advies/financiering) op de website van VLAIO.\n\n- [Ondersteuning huisartsenpraktijk en medische huizen](#ondersteuning-huisartsenpraktijk-en-medische-huizen)\n- [Investeringssteun](#investeringssteun-)\n- [Energie- en klimaatsteun via VIPA](#energie--en-klimaatsteun-via-vipa)\n- [Kinderopvang: subsidies via Kind en Gezin](#kinderopvang-subsidies-via-kind-en-gezin)\n- [Telematicapremies RIZIV](#telematicapremies-riziv)\n- [Andere premies RIZIV](#andere-premies-riziv)\n- [Andere initiatieven](#andere-initiatieven)\n- [De-minimis](#de-minimis)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n- [Coaching en advies](#initiatieven)\n\n## Contact\n\nBij het RIZIV vind je in principe onderaan de webpagina's het e-mailadres en/of het telefoonnummer van de medewerkers die gespecialiseerd zijn in het thema van die pagina. Zo niet, dan kan je bij het Service Center Gezondheid terecht via telefoon of dit [contactformulier](https://forms.riziv.fgov.be/ \"(opent in een nieuw venster)\").\n\nRIZIV\n\nAfdeling / Dienst\n\nService Center Gezondheid\n\nAdres\n\nGalileelaan 5/01\n\n1210Brussel\n\nBelgië\n\nTelefoon\n\nT [02 524 97 97](tel:025249797)\n\nWebsite\n\n[www.riziv.fgov.be/nl/professionals/Paginas/default.aspx](https://www.riziv.fgov.be/nl/professionals/Paginas/default.aspx \"(opent in een nieuw venster)\")\n\nDepartement Zorg (Vlaamse overheid)\n\nAfdeling / Dienst\n\n(postadres)\n\nAdres\n\nKoning Albert II-laan 15 bus 495\n\n1210Brussel\n\nBelgië\n\nTelefoon\n\nT [02 553 32 41](tel:02%E2%80%AF5533241)\n\nE-mail\n\n[vipa@vlaanderen.be](mailto:vipa@vlaanderen.be)\n\nWebsite\n\n[www.departementzorg.be/vipa](https://www.departementzorg.be/vipa \"(opent in een nieuw venster)\")\n\n## Ook interessant\n\n[**Huisartsen: lening en subsidies**\\\\\n\\\\\nEen huisarts kan een renteloze lening (max. € 35.000) aanvragen bij de opstart of uitbouw van de praktijk (tot 5 jaar na opstart), aangevuld met een ...\\\\\n\\\\\nLees meer\\\\\n\\\\\nEen steunmaatregel van de Vlaamse overheid](/nl/subsidies-financiering/subsidiedatabank/huisartsen-lening-en-subsidies)\n\n[**Winwinlening**\\\\\n\\\\\nMet de Winwinlening moedigt de Vlaamse overheid particulieren aan om achtergestelde leningen aan kmo's te verstrekken met een looptijd van 5 tot 10 ...\\\\\n\\\\\nLees meer\\\\\n\\\\\nEen steunmaatregel van PMV](/nl/subsidies-financiering/subsidiedatabank/winwinlening)\n\n[**Provinciale steun voor innovatieve projecten**\\\\\n\\\\\nOok op provinciaal niveau zijn er specifieke maatregelen om innovatie te stimuleren en innoverende projecten te ondersteunen.\\\\\n\\\\\nLees meer\\\\\n\\\\\nEen steunmaatregel van Provincie Limburg](/nl/subsidies-financiering/subsidiedatabank/provinciale-steun-voor-innovatieve-projecten)\n\n## Coaching en advies\n\n[**MEDVIA - de innovatiecluster voor een betere gezondheid**\\\\\n\\\\\nDit bedrijfsnetwerk bevordert unieke innovaties in de zorg door samenwerkingen te faciliteren en te ondersteunen.\\\\\n\\\\\nLees meer\\\\\n\\\\\nEen initiatief van\\\\\nMEDVIA](/nl/begeleiding-advies/expertisedatabank/medvia-de-innovatiecluster-voor-een-betere-gezondheid)\n\n[Check alle initiatieven waarop je beroep kan doen](/nl/begeleiding-advies/expertisedatabank/zoek)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/zorgsector-steunmogelijkheden",
      "title": "Zorgsector steunmogelijkheden | VLAIO"
    }
  },
  {
    "markdown": "# Strategische investerings- en opleidingssteun (SIOS)\n\nLaatst gewijzigd op 17 nov 2017 ( [Alle wijzigingen](/nl/subsidies-financiering/subsidiedatabank/wijzigingen/695))\n\nGeen aanvraag meer mogelijk\n\n\n- [Contact](#contact)\n\n## Wat houdt de maatregel in\n\n**Deze maatregel werd vanaf 1 oktober 2013 stopgezet en vervangen door [Strategische transformatiesteun](https://www.vlaio.be/nl/subsidies-financiering/subsidiedatabank/strategische-transformatiesteun-sts). Er kunnen sinds die datum geen nieuwe dossiers meer worden ingediend.**\n\nKleine, middelgrote en grote ondernemingen die omvangrijke beroepsinvesteringen of een omvangrijk opleidingsproject uitvoeren in het Vlaams Gewest, konden via deze maatregel financieel worden ondersteund.\n\nDe investering of opleiding dient ‘strategisch’ te zijn, met name betrekking te hebben op een kantelmoment voor de onderneming.\n\n- [Contact](#contact)\n\n## Contact\n\nAgentschap Innoveren & Ondernemen\n\nAdres\n\nKoning Albert II-laan 35 bus 12\n\n1030Brussel\n\nBelgië\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/strategische-investerings-en-opleidingssteun-sios",
      "title": "Strategische investerings- en opleidingssteun (SIOS) | VLAIO"
    }
  },
  {
    "markdown": "# Belastingvoordeel kwijtschelding huur (coronavirus)\n\nLaatst gewijzigd op 27 sep 2021 ( [Alle wijzigingen](/nl/subsidies-financiering/subsidiedatabank/wijzigingen/5149))\n\nGeen aanvraag meer mogelijk\n\n\n### Samengevat\n\nVoor wie\n\nzelfstandigen en ondernemingen die verplicht moeten sluiten\n\nVoor wat\n\nkwijtschelding huur april tot en met september 2021\n\nBelastingvermindering/Belastingkrediet voor verhuurder\n\nvan 30% op kwijtgescholden huur (max. € 5000 per maand per overeenkomst/max. € 45.000 per verhuurder)\n\n- [Wie komt in aanmerking als huurder](#wie-komt-in-aanmerking-als-huurder)\n- [Wie komt in aanmerking als verhuurder](#wie-komt-in-aanmerking-als-verhuurder)\n- [Geen band tussen huurder en verhuurder](#geen-band-tussen-huurder-en-verhuurder)\n- [Wat komt in aanmerking](#wat-komt-in-aanmerking)\n- [Fiscaal voordeel](#fiscaal-voordeel)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n\n## Wat houdt de maatregel in\n\nWie een pand verhuurt aan een zelfstandige, kleine vennootschap of kleine vereniging die verplicht gesloten was door de federale coronamaatregelen, kon een belastingvermindering of belastingkrediet bekomen van 30% van de kwijtgescholden huurprijs en huurvoordelen (ten minste 40%) in de maanden maart, april en/of mei 2021. Ook voor de maanden juni, juli, augustus of september was dit mogelijk.\n\nHet belastingvoordeel kon echter niet meer bedragen dan € 5.000 per maand per huurovereenkomst. Bovendien gold er een maximum van € 45.000 per belastingplichtige over alle huurovereenkomsten heen.\n\n1\\. **Het voordeel voor de maanden maart, april en/of mei 2021** wordt geregeld door de [Wet van 2 april 2021 houdende tijdelijke ondersteuningsmaatregelen ten gevolge van de COVID-19-pandemie(1)](https://www.ejustice.just.fgov.be/eli/wet/2021/04/02/2021020750/staatsblad) (Titel 2, Hoofdstuk 4, artikel 13, 14 en 15).\n\n2\\. **Het voordeel voor de maanden juni, juli, augustus of september 2021** wordt geregeld door de [Wet van 18 juli 2021 houdende tijdelijke ondersteuningsmaatregelen ten gevolge van de COVID-19-pandemie (1)](http://www.ejustice.just.fgov.be/eli/wet/2021/07/18/2021021520/staatsblad) (Titel 2, Hoofdstuk 5, artikel 7, 8 en 9) (BS 29 juli 2021). Deze maatregel verschilt op één punt met de vorige: het is vereist dat de onderneming minstens één dag heeft moeten sluiten in de maand waarvoor de huur kwijtgescholden wordt. Het afschrift van de schriftelijke overeenkomst voor de maanden juni, juli, augustus of september 2021 moest uiterlijk op 15 november 2021 aan de Administratie worden bezorgd.\n\n## Wie komt in aanmerking als huurder\n\nDe huurder moet een zelfstandige zijn in hoofdberoep, een kleine vennootschap (zie verder) of een kleine vereniging (zie verder) en beantwoorden aan volgende voorwaarden:\n\n- De huurder moet volgens de Kruispuntbank voor Ondernemingen (KBO) een ondernemingsactiviteit uitoefenen in het pand voor de periode waarvoor de huur wordt kwijtgescholden (een onderneming die haar activiteiten heeft stopgezet, in vereffening is, enz komt niet in aanmerking).\n- De huurder mag voor de betrokken huurovereenkomst geen huurachterstallen hebben op 12 maart 2020.\n- De huurder mag op het moment van het kwijtschelden van de huur ook geen onderneming in moeilijkheden zijn.\n\n##### Verplichte (gedeeltelijke) sluiting\n\n- Voor de maanden april tot en met mei: De huurder heeft de vestigingseenheid in het betrokken pand volledig of gedeeltelijk verplicht moeten sluiten door de opgelegde coronamaatregelen die vanaf 12 maart 2020 genomen zijn door de federale overheid.\n- **Voor de maanden juni tot en met juli:** De huurder heeft de vestigingseenheid van zijn onderneming op het adres van het gehuurde onroerend goed in de maand of maanden waarvoor de huurprijs en huurvoordelen geheel of gedeeltelijk worden kwijtscholden **telkens minstens één dag geheel of gedeeltelijk verplicht moeten sluiten ten gevolge van de maatregelen die vanaf 12 maart 2020** zijn genomen door de federale overheid in het kader van de COVID-19-pandemie.\n\nDe huurder mag tijdens deze gedwongen sluiting wel afhaalmaaltijden in dit pand hebben voorbereid.\n\nDe sluiting mag niet opgelegd zijn als sanctie. Een voedingszaak die ingevolge een inbreuk op de corona-maatregelen gesloten werd in de periode sinds 12 maart 2020 komt dus niet in aanmerking.\n\n##### Definitie kleine vennootschap\n\nEen kleine vennootschap (zoals gedefinieerd in artikel 1:24, §§ 1 tot 6, van het Wetboek van vennootschappen en verenigingen) is een vennootschap die voor het laatst afgesloten boekjaar, niet meer dan één van volgende criteria overschrijdt:\n\n|  | kleine vennootschap |\n| --- | --- |\n| jaargemiddelde personeelsbestand | 50 |\n| jaaromzet, excl. btw | € 9.000.000 |\n| balanstotaal | € 4.500.000 |\n\nWanneer meer dan één van de criteria wordt overschreden of niet meer wordt overschreden, heeft dit slechts gevolgen wanneer dit zich in twee opeenvolgende boekjaren voordoet. De gevolgen gaan dan in vanaf het daaropvolgende boekjaar.\n\nIn het geval van verbonden vennootschappen, moeten de criteria inzake omzet en balanstotaal op geconsolideerde (gegroepeerde) basis worden berekend. Wat het criterium personeelsbestand betreft, wordt het aantal werknemers opgeteld dat door elk van de betrokken verbonden vennootschappen jaarlijks gemiddeld wordt tewerkgesteld.\n\nWanneer er boekhoudkundig geen consolidatie wordt opgemaakt, kan men kiezen voor een alternatieve consolidatie (verhoging van de drempels met 20% tot € 10,8 miljoen omzet en € 5,4 miljoen balanstotaal).\n\nEen vennootschap die haar activiteit start, en dus niet beschikt over deze cijfers, moet de criteria bij het begin van het boekjaar te goeder trouw schatten.\n\n##### Definitie kleine vereniging\n\nEen kleine vereniging is een kleine vzw of een kleine internationale vzw (ivzw), zoals gedefinieerd in artikel 1:28, §§ 1 tot 5 van het Wetboek van vennootschappen en verenigingen, die voor het laatst afgesloten boekjaar, niet meer dan één van volgende criteria overschrijdt:\n\n|  | kleine vereniging |\n| --- | --- |\n| jaargemiddelde personeelsbestand | 50 |\n| jaaromzet, excl. btw | € 9.000.000 |\n| balanstotaal | € 4.500.000 |\n\nWanneer meer dan één van de criteria wordt overschreden of niet meer wordt overschreden, heeft dit slechts gevolgen wanneer dit zich in twee opeenvolgende boekjaren voordoet. De gevolgen gaan dan in vanaf het daaropvolgende boekjaar.\n\nEen vereniging die haar activiteit start, en dus niet beschikt over deze cijfers, moet de criteria bij het begin van het boekjaar te goeder trouw schatten.\n\n## Wie komt in aanmerking als verhuurder\n\nHet voordeel kan genoten worden door zowel particuliere verhuurders als beroepsmatige verhuurders.\n\nHet kan ook genoten worden door vennootschappen die binnen de vennootschapsbelasting een afwijkend regime genieten (bijvoorbeeld gereglementeerde vastgoedvennootschappen).\n\nDe verhuurder moet aan volgende voorwaarden voldoen:\n\n- De verhuurder verhuurt een in België gelegen gebouwd onroerend goed waarvan hij eigenaar, vruchtgebruiker, erfpachter, opstalhouder of bezitter is. Dit kan al dan niet in het kader van de beroepswerkzaamheid. Dit pand wordt verhuurd aan een onderneming die verplicht heeft moeten sluiten in het kader van de COVID-19-pandemie.\n- De verhuurder heeft de huurprijs en de huurvoordelen voor het voor de ondernemingsactiviteit aangewende gedeelte van dat onroerend goed voor de betreffende maanden, of voor meerdere van die maanden, geheel of gedeeltelijk kwijtgescholden. Een tegen vergoeding ter beschikking stellen van een gebouwd onroerend goed wordt hierbij gelijkgesteld met verhuur. De vergoeding wordt desgevallend gelijkgesteld met de huurprijs.\n\nWat als het betrokken pand door de huurder niet uitsluitend voor zijn eigen ondernemingsactiviteit wordt aangewend én de huurprijs niet werd opgesplitst in de huurovereenkomst (deel eigen ondernemingsactiviteit / deel niet voor de eigen ondernemingsactiviteit)?\n\nIn dat geval worden de huurprijs en de huurvoordelen die betrekking hebben op het voor de eigen ondernemingsactiviteit aangewend gedeelte bepaald door de huurprijs en de huurvoordelen voor het onroerend goed te vermenigvuldigen met het aandeel van de oppervlakte van het voor de eigen ondernemingsactiviteit aangewend gedeelte van het onroerend goed in de totale oppervlakte van het onroerend goed.\n\n## Geen band tussen huurder en verhuurder\n\n##### De verhuurder is een natuurlijk persoon (personenbelasting en belasting niet-inwoners/natuurlijke personen)\n\nDe huurder is:\n\n1. **wanneer het een natuurlijke persoon betreft**, niet de echtgenoot zijn, de wettelijk of  feitelijk samenwonende partner zijn van de belastingplichtige-verhuurder of een andere persoon die deel uitmaakt van het gezin van de belastingplichtige-verhuurder, noch een kind, ascendent of zijverwant tot de tweede graad van de belastingplichtige-verhuurder, zijn echtgenoot of een andere persoon die deel uitmaakt van zijn gezin;\n2. **wanneer het een vennootschap betreft**, geen vennootschap:\n\n- waarin de belastingplichtige-verhuurder of een persoon bedoeld in punt 1, rechtstreeks of onrechtstreeks bedrijfsleider is (zoals bedoeld in artikel 32, eerste lid, van het WIB 92);\n- waarin de belastingplichtige-verhuurder of een persoon bedoeld in punt 1, als vaste vertegenwoordiger van een andere vennootschap een opdracht als bestuurder, zaakvoerder, vereffenaar of een gelijksoortige functie uitoefent;\n- die een aannemings- of lastgevingsovereenkomst heeft gesloten met een andere vennootschap waarvan de belastingplichtige-verhuurder of een persoon bedoeld in punt 1, aandeelhouder is, en waarbij die andere vennootschap er zich toe heeft verbonden om tegen vergoeding een leidende werkzaamheid van dagelijks bestuur, van commerciële, financiële of technische aard op zich te nemen in de eerste vennootschap;\n- waarvan de belastingplichtige-verhuurder of een persoon bedoeld in punt 1, desgevallend samen, aandelen bezitten die 30% of meer van het eigen vermogen van de vennootschap vertegenwoordigen.\n\n##### De verhuurder is een vennootschap (Vennootschapsbelasting en belasting niet-inwoners/vennootschappen)\n\n**Wanneer de huurder een vennootschap is**, mag het geen verbonden vennootschap zijn als bedoeld in artikel 1:20 van het Wetboek van vennootschappen en verenigingen.\n\nEen verbonden vennootschap wordt hier gedefinieerd als:\n\n1. de vennootschappen waarover zij een controlebevoegdheid uitoefent;\n2. de vennootschappen die een controlebevoegdheid over haar uitoefenen;\n3. de vennootschappen waarmee zij een consortium vormt;\n4. de andere vennootschappen die, bij weten van haar bestuursorgaan, onder de controle staan van de vennootschappen bedoeld in de punten 1, 2 en 3.\n\n**Wanneer de huurder een natuurlijke persoon is**, mag deze zelf, noch zijn echtgenoot, de wettelijk of  feitelijk samenwonende partner of een andere persoon die deel uitmaakt van zijn gezin, noch een van zijn kinderen, ascendenten of zijverwanten tot de tweede graad, of die van zijn echtgenoot of van een andere persoon die deel uitmaakt van zijn gezin:\n\n- bij de belastingplichtige-verhuurder rechtstreeks of onrechtstreeks (zoals bedoeld in artikel 32, eerste lid, van het WIB 92) de functie van bedrijfsleider uitoefenen;\n- bij de belastingplichtige-verhuurder als vaste vertegenwoordiger van een andere vennootschap een opdracht als bestuurder, zaakvoerder, vereffenaar of gelijksoortige functie uitoefenen;\n- alleen of desgevallend samen aandelen bezitten die 30% of meer van eigen vermogen van de belastingplichtige-verhuurder vertegenwoordigen;\n- aandeelhouder zijn van een vennootschap waarmee de belastingplichtige-verhuurder een aannemings- of lastgevingsovereenkomst heeft gesloten om tegen vergoeding een leidende werkzaamheid van dagelijks bestuur, van commerciële, financiële of technische aard op zich te nemen bij de belastingplichtige-verhuurder.\n\n## Wat komt in aanmerking\n\nHet fiscaal voordeel kan genoten worden indien de huur wordt kwijtgescholden voor de maanden maart tot en met september 2021. Hierbij gelden bepaalde voorwaarden:\n\n- Het gaat over de kwijtschelding van zowel de huurprijs als de huurvoordelen (dit zijn de regelmatig weerkerende geldelijke lasten waarvan in de huurovereenkomst is bepaald dat ze door de huurder ten voordele van de verhuurder moeten worden gedragen).\n- De kwijtschelding is gebaseerd op de opschorting van de verplichting om de huurprijs volledig of gedeeltelijk te betalen voor de betreffende maanden.\n- Ook als de huur betaald wordt op jaarlijkse, zesmaandelijkse basis enz... kan van het voordeel worden genoten.\n- De kwijtschelding moet vrijwillig zijn.\n- De kwijtschelding moet schriftelijk worden overeengekomen. Een afschrift van die schriftelijke overeenkomst moet uiterlijk op 15 juli 2021 aan de Administratie worden bezorgd voor het fiscaal voordeel in het kader van de maanden maart, april en mei. **Een afschrift van die schriftelijke overeenkomst moet uiterlijk op 15 november 2021 aan de Administratie worden bezorgd voor het fiscaal voordeel in het kader van de maanden juni, juli, augustus en september.**\n- De kwijtschelding moet gelden voor één of meerdere betrokken maanden.\n- Het kan gaan over een volledige of gedeeltelijke opschorting. Bij een gedeeltelijke kwijtschelding moet het gaan over minstens 40% van de huurprijs en de huurvoordelen voor het voor de ondernemingsactiviteit aangewende gedeelte van het pand voor de betrokken maanden.\n- De huur moet ook formeel worden kwijtgescholden: spontane niet-betalingen van de huurprijs en de huurvoordelen komen niet in aanmerking. Ook kwijtgescholden achterstallen komen niet in aanmerking.\n- De kwijtschelding is definitief en onherroepelijk.\n\n## Fiscaal voordeel\n\n##### Belastingvermindering of belastingkrediet\n\nDe belastingvermindering (natuurlijke personen) of het belastingkrediet (vennootschappen) bedraagt 30% van de kwijtgescholden huurprijs en huurvoordelen voor de betreffende maanden in 2021. Het kan genoten worden voor het aanslagjaar dat betrekking heeft op het inkomstenjaar waarin de investering is gebeurd.\n\nWanneer de huurprijs en de huurvoordelen niet per maand worden betaald, worden de huurprijs en de huurvoordelen die betrekking hebben op de betreffende maanden pro rata temporis bepaald.\n\n##### Drempels\n\nHet belastingvoordeel kan echter niet meer bedragen dan € 5.000 per maand per huurovereenkomst. Bovendien geldt er een maximum van € 45.000 per belastingplichtige over alle huurovereenkomsten heen. Deze bedragen worden niet geïndexeerd.\n\nHierdoor kan er een fiscaal voordeel van maximaal € 13.500 worden genoten.\n\nIndien er meerdere verhuurders (meerdere eigenaars, vruchtgebruikers, erfpachters, opstalhouders, …) zijn, moet het maximumbedrag van € 5.000 omgedeeld worden over die verhuurders in functie van hun aandeel in de huur.\n\n##### Voorbeelden\n\nIn de [Circulaire 2021/C/54 over het belastingvoordeel voor de kwijtschelding van huur](https://eservices.minfin.fgov.be/myminfin-web/pages/fisconet/document/cc466ef9-2caa-420c-a3a1-7d27516b0053) kan je een aantal voorbeelden terugvinden waarin meer duidelijkheid geschept wordt over de berekening van dit voordeel voor de maanden maart tot en met mei 2021.\n\n## Aanvraagprocedure\n\nVoor deze schriftelijke overeenkomst kan je gebruik maken van [deze modelovereenkomst](https://financien.belgium.be/sites/default/files/downloads/modelovereenkomst-kwijtschelding-huur-nl.pdf) van FOD Financiën.\n\nHet gebruik van de modelovereenkomst is facultatief, maar wordt aangeraden omdat de modelovereenkomst alle noodzakelijke informatie bevat. Je kan met de huurder ook zelf een overeenkomst opstellen, maar als er onvoldoende informatie instaat kan je aanvraag voor een belastingvermindering misschien niet verwerkt worden!\n\nDe (model)overeenkomst moest uiterlijk op 15 juli 2021 ingevuld en ondertekend worden bezorgd aan FOD Financiën in het kader van de maanden maart, april en mei.\n\nVoor de maanden juni, juli, augustus en september 2021 moet dit afschrift van de schriftelijke overeenkomst uiterlijk op **15 november 2021** aan de Administratie worden bezorgd.\n\nDat kan zowel elektronisch als per gewone post, naar het adres dat op het formulier vermeld wordt.\n\nMeer informatie in het nieuwsbericht van de fiscus [Belastingvermindering bij kwijtschelding huur](https://financien.belgium.be/nl/Actueel/belastingvermindering-kwijtschelding-huur).\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis ' [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank)'.\n\n### Samengevat\n\nVoor wie\n\nzelfstandigen en ondernemingen die verplicht moeten sluiten\n\nVoor wat\n\nkwijtschelding huur april tot en met september 2021\n\nBelastingvermindering/Belastingkrediet voor verhuurder\n\nvan 30% op kwijtgescholden huur (max. € 5000 per maand per overeenkomst/max. € 45.000 per verhuurder)\n\n- [Wie komt in aanmerking als huurder](#wie-komt-in-aanmerking-als-huurder)\n- [Wie komt in aanmerking als verhuurder](#wie-komt-in-aanmerking-als-verhuurder)\n- [Geen band tussen huurder en verhuurder](#geen-band-tussen-huurder-en-verhuurder)\n- [Wat komt in aanmerking](#wat-komt-in-aanmerking)\n- [Fiscaal voordeel](#fiscaal-voordeel)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n\n## Contact\n\nMeer informatie In de [Circulaire 2021/C/54 over het belastingvoordeel voor de kwijtschelding van huur](https://eservices.minfin.fgov.be/myminfin-web/pages/fisconet/document/cc466ef9-2caa-420c-a3a1-7d27516b0053) en de [Circulaire 2021/C/83 over het belastingvoordeel voor de kwijtschelding van huur (tweede periode)](https://eservices.minfin.fgov.be/myminfin-web/pages/fisconet/document/65da6542-a1dd-4063-b9ff-eee8656fbf7b) op de Fisconetplus databank.\n\nEr werd door de Commissie voor Boekhoudkundige Normen een advies opgemaakt over de boekhoudkundige verwerking: [CBN-advies 2021/XX – Boekhoudrechtelijke behandeling van kwijtschelding van huur ten gevolge van de COVID-19-pandemie](https://www.cbn-cnc.be/nl/adviezen/boekhoudrechtelijke-behandeling-van-kwijtschelding-van-huur-ten-gevolge-van-de-covid-19).\n\nFOD Financiën\n\nAfdeling / Dienst\n\nContactcenter\n\nAdres\n\nKoning Albert II-laan 33 bus 25\n\n1030Brussel\n\nBelgië\n\nTelefoon\n\nT [02 572 57 57](tel:025725757)\n\nWebsite\n\n[financien.belgium.be/nl/ondernemingen/coronavirus](https://financien.belgium.be/nl/ondernemingen/coronavirus)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/belastingvoordeel-kwijtschelding-huur-coronavirus",
      "title": "Belastingvoordeel kwijtschelding huur (coronavirus) | VLAIO"
    }
  },
  {
    "markdown": "# Thematische ICON-projecten\n\nLaatst gewijzigd op 8 feb 2024 ( [Alle wijzigingen](/nl/subsidies-financiering/subsidiedatabank/wijzigingen/2874))\n\nGeen aanvraag meer mogelijk\n\n\n### Samengevat\n\nVoor wie\n\nondernemingen in samenwerking met een onderzoeksinstelling\n\nVoor wat\n\ncoöperatief onderzoek gefocust op bepaald thema\n\nSubsidie via oproep\n\n25 tot 60% van de projectbegroting voor ondernemingen en 100% van de projectbegroting voor onderzoeksorganisaties\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Vrijgesteld van vennootschapsbelasting](#vrijgesteld-van-vennootschapsbelasting-)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n- [Coaching en advies](#initiatieven)\n\n## Wat houdt de maatregel in\n\nICON (Interdisciplinair Coöperatief Onderzoek) is een onderzoeksprojecttype voor vraaggedreven, coöperatief onderzoek waarin een Vlaamse onderzoeksorganisatie en minstens drie onderling onafhankelijke Vlaamse ondernemingen nieuwe kennis ontwikkelen, die praktisch toegepast kan worden. De Vlaamse industriële partners kunnen hierbij een beroep doen op steun van VLAIO.\n\nAlle informatie (ook de thematische ICON projecten) kan je voortaan vinden in de maatregel [ICON: subsidies voor coöperatief onderzoek](https://www.vlaio.be/nl/subsidies-financiering/subsidiedatabank/icon-subsidies-voor-cooperatief-onderzoek).\n\n## Wie komt in aanmerking\n\nAls industriële partner kunnen zowel kmo’s als grote ondernemingen met rechtspersoonlijkheid deelnemen (inclusief vzw's met economische activiteit).\n\nHet consortium van het bedrijfsdeel bestaat uit:\n\n- een samenwerking tussen minstens 3 niet-verbonden ondernemingen\n- waarvan geen van deze ondernemingen meer dan 70% van de in aanmerking komende kosten voor haar rekening neemt\n- en waarvan minstens 2 en maximaal 6 met VLAIO steun.\n\n## Wat komt in aanmerking\n\nDeze ICON projecten dienen aan te sluiten bij een thematische focus.\n\n##### Thematische ICON project artificiële intelligentie (AI-ICON) 2022\n\nDe oproep werd afgesloten op 1 februari 2024.\n\n- De ICON projecten moeten kaderen in het Vlaams Beleidsplan Artificiële Intelligentie (AI).\n- De duurtijd van een ICON project bedraagt minimaal 2 jaar en maximaal 4 jaar.\n- De projecten moeten de brug slaan tussen onderzoeksresultaten op vlak van AI en toepassingen hiervan in het Vlaamse bedrijfsleven.\n- De projecten bevatten tenminste een dominant aandeel aan activiteiten gerelateerd aan AI in de brede zin (i.e., gaande van activiteiten gerelateerd aan strategisch basisonderzoek zoals kennisverwerving tot activiteiten gerelateerd aan industrieel onderzoek en experimentele ontwikkeling zoals demonstratoren) en dat aandeel is van essentieel belang voor het realiseren van de impact van het project (i.e., gaande van academische valorisatie van onderzoeksresultaten tot economische valorisatie van bedrijfsmatige toepassingen).\n- De oproep staat open voor alle toepassingsgebieden waaronder maar niet beperkt tot gezondheid, industrie 4.0, overheid & burgers, circulaire economie, energie en mobiliteit.\n\nVoor meer informatie zie [www.vlaio.be/icon project](https://www.vlaio.be/nl/subsidies-financiering/icon-project).\n\n##### Thematische ICON project cybersecurity (CS-ICON) 2022\n\nDe oproep werd afgesloten op 1 februari 2024.\n\n- De ICON projecten moeten kaderen in het Vlaams Beleidsplan Cybersecurity (CS).\n- De duurtijd van een ICON project bedraagt minimaal 2 jaar en maximaal 4 jaar.\n- De projecten moeten de brug slaan tussen onderzoeksresultaten op vlak van CS en toepassingen hiervan in het Vlaamse bedrijfsleven.\n- De projecten bevatten tenminste een dominant aandeel aan activiteiten gerelateerd aan CS in de brede zin (i.e., gaande van activiteiten gerelateerd aan strategisch basisonderzoek zoals kennisverwerving tot activiteiten gerelateerd aan industrieel onderzoek en experimentele ontwikkeling zoals demonstratoren) en dat aandeel is van essentieel belang voor het realiseren van de impact van het project (i.e., gaande van academische valorisatie van onderzoeksresultaten tot economische valorisatie van bedrijfsmatige toepassingen).\n\nVoor meer informatie zie [www.vlaio.be/icon project](https://www.vlaio.be/nl/subsidies-financiering/icon-project).\n\n##### Thematisch ICON project Personalised Medicine 2019\n\nDeze oproep liep tot 27 augustus 2019.\n\nTijdens de pilootoproep Personalised Medicine werd ingezet op ICON-projecten in gepersonaliseerde geneeskunde in het domein van diagnose en behandeling met focus op:\n\n- Het opbouwen van diepere, gevalideerde kennis m.b.t. data, biomerkers en analyse ervan:\n  - Ruimere beschikbaarheid van data, toegankelijkheid tot data, betere datakwaliteit, …\n  - Verdere kennisopbouw en analyse van biomerker en farmacogenomische data van individuele patiënten (of cohorten) in Vlaanderen bij diagnostiek en behandeling.\n- Het faciliteren van bredere toepassing van gepersonaliseerde geneeskunde via innovatieve klinische studies en gepersonaliseerde technologieën:\n  - Verbreden/versnellen van innovatieve klinische studies in Vlaanderen -die gebruik maken van biomerker/genetisch gestratificeerde patiëntengroepen en/of gepersonaliseerde therapieën- voor verdere validatie van (pre)klinische en farmacogenetische merkers en het verzamelen van aanvullende data.\n  - Ontwikkeling van geavanceerde, gepersonaliseerde technologieën voor gebruik in onderzoek, productie, logistiek, … om gepersonaliseerde therapieën gecontroleerd bij de patiënt te brengen.\n\n## Omvang steun\n\nHet ICON-projecttype vervult een brugfunctie tussen onderzoek en toepassing en bestaat uit een onderzoeksdeel en een bedrijfsdeel.\n\nHet bedrijfsdeel (typisch een [Onderzoeksproject](https://www.vlaio.be/nl/subsidies-financiering/subsidiedatabank/onderzoeksproject)) wordt gesteund voor een percentage tussen 25% en 60% afhankelijk van de aard van de activiteiten, de grootte van het bedrijf en de mate van samenwerking.\n\nHet onderzoeksdeel, uitgevoerd door de onderzoeksorganisaties, wordt 100% gefinancierd.\n\nDe verhouding van een ICON projectbegroting bedraagt minstens 60% bedrijfsdeel en 40% onderzoeksdeel.\n\n## Aanvraagprocedure\n\n##### Thematische ICON projecten artificiële intelligentie (AI-ICON) en cybersecurity (CS-ICON) 2022\n\nDe aanvraagprocedure bestaat uit een vrijblijvende voorbespreking en een verplichte vooraanmelding. Vooraanmeldingen kunnen doorlopend ingediend worden vanaf begin september tot uitputting van de budgetten.\n\n##### Thematisch ICON project Personalised Medicine\n\nDe eerste oproep liep tot 27 augustus 2019.\n\n## Vrijgesteld van vennootschapsbelasting\n\nSinds 1 januari 2007 wordt de O&O steun die gewestelijke overheden toekennen aan ondernemingen vrijgesteld van vennootschapsbelasting. Dit geldt ook voor deze maatregel voor de steun die door het bedrijf werd ontvangen.\n\nHet gaat met name om “de winst vrijgesteld ten belope van het bedrag van de premies, en de kapitaal- of interestsubsidies op immateriële en materiële vaste activa, die aan vennootschappen worden toegekend in het raam van de steun aan onderzoek en ontwikkeling door de bevoegde gewestelijke instellingen”. Meer informatie kan je terugvinden op de VLAIO website: [Veelgestelde vragen: welke subsidies worden vrijgesteld van belasting](https://www.vlaio.be/nl/begeleiding-advies/financiering/overheidsmaatregelen/veelgestelde-vragen-welke-subsidies-worden).\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank).\n\n### Samengevat\n\nVoor wie\n\nondernemingen in samenwerking met een onderzoeksinstelling\n\nVoor wat\n\ncoöperatief onderzoek gefocust op bepaald thema\n\nSubsidie via oproep\n\n25 tot 60% van de projectbegroting voor ondernemingen en 100% van de projectbegroting voor onderzoeksorganisaties\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Vrijgesteld van vennootschapsbelasting](#vrijgesteld-van-vennootschapsbelasting-)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n- [Coaching en advies](#initiatieven)\n\n## Contact\n\nNaast de feedback n.a.v. de verplichte vooraanmelding kunnen aanvragers ten allen tijde een voorbespreking aanvragen met een [VLAIO bedrijfsadviseur](https://www.vlaio.be/nl/maak-een-gratis-afspraak-voor-advies-op-maat).\n\nVLAIO\n\nAdres\n\nKoning Albert II-laan 35 bus 12\n\n1030Brussel\n\nBelgië\n\nTelefoon\n\nT [0800 20 555](tel:080020555)\n\nE-mail\n\n[icon@vlaio.be](mailto:icon@vlaio.be)\n\nWebsite\n\n[www.vlaio.be/nl/subsidies-financiering/icon-project](https://www.vlaio.be/nl/subsidies-financiering/icon-project)\n\n## Ook interessant\n\n[**Onderzoeksproject: subsidie voor innovatie**\\\\\n\\\\\nOndernemingen met rechtspersoonlijkheid kunnen voor het uitbouwen of versterken van hun onderzoeks- en ontwikkelingsactiviteiten een subsidie bekomen ...\\\\\n\\\\\nLees meer\\\\\n\\\\\nEen steunmaatregel van VLAIO](/nl/subsidies-financiering/subsidiedatabank/onderzoeksproject-subsidie-voor-innovatie)\n\n[**Ontwikkelingsproject: subsidie voor innovatie**\\\\\n\\\\\nOndernemingen met rechtspersoonlijkheid kunnen een subsidie bekomen van 25% tot 50% (60% bij interregionale of internationale samenwerking) op de ...\\\\\n\\\\\nLees meer\\\\\n\\\\\nEen steunmaatregel van VLAIO](/nl/subsidies-financiering/subsidiedatabank/ontwikkelingsproject-subsidie-voor-innovatie)\n\n[**ICON: subsidies voor coöperatief onderzoek**\\\\\n\\\\\nICON is een onderzoeksprojecttype voor vraaggedreven, coöperatief onderzoek waarin onderzoeksorganisaties en minstens drie onderling onafhankelijke ...\\\\\n\\\\\nLees meer\\\\\n\\\\\nEen steunmaatregel van VLAIO](/nl/subsidies-financiering/subsidiedatabank/icon-subsidies-voor-cooperatief-onderzoek)\n\n## Coaching en advies\n\n[**MEDVIA - de innovatiecluster voor een betere gezondheid**\\\\\n\\\\\nDit bedrijfsnetwerk bevordert unieke innovaties in de zorg door samenwerkingen te faciliteren en te ondersteunen.\\\\\n\\\\\nLees meer\\\\\n\\\\\nEen initiatief van\\\\\nMEDVIA](/nl/begeleiding-advies/expertisedatabank/medvia-de-innovatiecluster-voor-een-betere-gezondheid)\n\n[**VLAIO bedrijfsadviseurs**\\\\\n\\\\\nJouw persoonlijke VLAIO hulp bij groei, verandering en innovatie\\\\\n\\\\\nLees meer\\\\\n\\\\\nEen initiatief van\\\\\nVLAIO](/nl/begeleiding-advies/expertisedatabank/vlaio-bedrijfsadviseurs)\n\n[Check alle initiatieven waarop je beroep kan doen](/nl/begeleiding-advies/expertisedatabank/zoek)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/thematische-icon-projecten",
      "title": "Thematische ICON-projecten | VLAIO"
    }
  },
  {
    "markdown": "# Steun mobiliteitssectoren (coronavirus)\n\nLaatst gewijzigd op 13 nov 2020 ( [Alle wijzigingen](/nl/subsidies-financiering/subsidiedatabank/wijzigingen/4165))\n\nGeen aanvraag meer mogelijk\n\n\n### Samengevat\n\nVoor wie\n\nondernemingen uit de taxi-, de autobus-, autocarsector en de auto- en fietsdeelsector\n\nVoor wat\n\nvoor de investeringen en kosten van de voertuigen\n\nAchtergestelde lening/Premie/Vergoeding\n\nvoorwaarden variëren per sector\n\n- [Taxisector: achtergestelde lening](#taxisector-achtergestelde-lening)\n- [Autobus- en autocarsector: premie en lening](#autobus--en-autocarsector-premie-en-lening)\n- [Deelmobiliteitsector: subsidie](#deelmobiliteitsector-subsidie)\n- [Contact](#contact)\n\n## Wat houdt de maatregel in\n\nOmdat de ondernemingen uit de taxisector, de autobus- en autocarsector en de auto- en fietsdeelsector zwaar zijn getroffen door de coronacrisis voorzag de Vlaamse overheid extra steunmaatregelen.\n\n**1.** De autobus- en autocarsector konden tot en met 20 november 2020 een aanvraag indienen voor de premie.\n\n**2\\.** De taxisector kon een voordelig lening aanvragen tot 31 augustus 2020.\n\n**3.** Deelfiets- en deelautobedrijven konden tot en met 13 december 2020 een subsidieaanvraag indienen.\n\n## Taxisector: achtergestelde lening\n\nDeze lening kon bekomen worden door taxibedrijven met minimum 3 voertuigen. Deze lening van € 5.000 tot € 25.000 met een looptijd van 3 jaar en een intrest van 3% kon worden aangevraagd tot 31 augustus 2020. Voor kredietbedragen vanaf € 25.000 wordt er doorverwezen naar de achtergestelde [coronalening](https://www.vlaio.be/nl/subsidies-financiering/subsidiedatabank/corona-lening-achtergestelde-lening-op-drie-jaar) van PMV.\n\n##### **De-minimis**\n\nDeze maatregel valt onder de toepassing van de Europese de minimis-regelgeving. Hierdoor mag de de-minimissteun aan bedrijven over drie jaar gespreid niet meer dan € 200.000 bedragen. Voor meer info zie [www.vlaio.be/de-minimis](https://www.vlaio.be/nl/begeleiding-advies/financiering/overheidsmaatregelen/veelgestelde-vragen-de-minimis).\n\n##### Cumulering\n\n- Deze lening van minder dan € 25.000 kan niet gecombineerd worden met de [coronalening](https://www.vlaio.be/nl/subsidies-financiering/subsidiedatabank/corona-lening-achtergestelde-lening-op-drie-jaar) van PMV (leningen vanaf € 25.000).\n- De onderneming mag geen steun aangevraagd hebben in een ander gewest.\n\n##### Meer info\n\nMeer informatie over de aanvraagprocedure kan je raadplegen op [www.vlaanderen.be/coronasteun-lening-voor-taxisector](https://www.vlaanderen.be/coronasteun-lening-voor-taxisector \"(opent in een nieuw venster)\").\n\n## Autobus- en autocarsector: premie en lening\n\n##### Wie komt in aanmerking\n\nDe premie en lening kan bekomen worden door autobussen en autocars die beschikken over een:\n\n- [een vergunning voor ongeregeld vervoer](https://www.vlaanderen.be/ongeregeld-personenvervoer \"(opent in een nieuw venster)\")(autobussen/autocars voor evenementen, reizen …) of\n- [een vergunning of overeenkomst voor bijzonder geregeld vervoer](https://www.vlaanderen.be/vergunning-of-overeenkomst-om-bijzondere-vormen-van-geregeld-vervoer-te-organiseren \"(opent in een nieuw venster)\") (autobussen voor werknemersvervoer, leerlingenvervoer …).\n\nBussen die voor De Lijn rijden of voor bedrijfsvervoer dat tijdens de crisis kon blijven rijden (of waarvoor een andere regeling werd getroffen) komen niet in aanmerking voor deze steunmaatregelen.\n\n##### Algemene Voorwaarden\n\n- De onderneming is actief volgens de Kruispuntbank van Ondernemingen (KBO).\n- De onderneming heeft een actieve exploitatie- of uitbatingszetel in het Vlaamse Gewest.\n- De onderneming moet in de KBO als hoofd- of nevenactiviteit een van de volgende NACE-codes hebben:\n  - 4931 - Personenvervoer te land binnen steden of voorsteden\n  - 4939001 - Overig vervoer van personen met autocars of autobussen, zonder dienstregeling: chartervervoer, busreizen, toeristische excursies, enz\n\n##### Omvang steun\n\n**Premie**\n\nDe grootte van de premie wordt berekend op basis van de aankoopwaarde van de voertuigen van de onderneming.\n\n- eerste schijf: de onderneming ontvangt 1% van de aankoopwaarde van de voor de premie in aanmerking komende autobussen en autocars.\n- tweede schijf: De tweede subsidieschijf bedraagt 1,5 % van de aankoopwaarde van de voertuigen. Voertuigen waarvoor je met De Lijn een contract hebt afgesloten om in de periode van oktober tot en met december 2020 versterkingsritten uit te voeren, komen niet in aanmerking voor die tweede subsidieschijf van 1,5 %.\n\n**Lening**\n\nDe lening van € 5000 tot € 25.000 met een looptijd van 3 jaar en een intrest van 3% kon worden aangevraagd tot 31 augustus 2020. Het maximale kredietbedrag bedroeg 1,5% van de aankoopwaarde van de voertuigen die in aanmerking komen. Voor kredietbedragen vanaf € 25.000 wordt er doorverwezen naar de achtergestelde [coronalening](https://www.vlaio.be/nl/subsidies-financiering/subsidiedatabank/corona-lening-achtergestelde-lening-op-drie-jaar) van PMV.\n\n**Geen de-minimis steun meer**\n\nDeze steunmaatregel werd in eerste instantie niet aangemeld bij Europa. Dat had als gevolg dat de steun viel onder de toepassing van de Europese de minimis-regelgeving (zie [Veelgestelde vragen: de-minimis](https://www.vlaio.be/nl/begeleiding-advies/financiering/overheidsmaatregelen/veelgestelde-vragen-de-minimis)) en bijgevolg moest beperkt blijven tot maximaal € 200.000 per onderneming of groep van verbonden ondernemingen. Er werd echter vastgesteld dat heel wat ondernemingen en groepen van verbonden ondernemingen op die manier niet het volledig subsidiebedrag zouden kunnen krijgen. Daarom werd toch beslist om deze steunmaatregel aan te melden bij Europa. De Europese Commissie heeft deze steunmaatregel op 6 oktober 2020 goedgekeurd. Hierdoor kan een onderneming of groep van verbonden ondernemingen nu meer dan € 200.000 subsidie ontvangen.\n\n##### Cumulering\n\n- De lening van minder dan € 25.000 kan niet gecombineerd worden met de [coronalening](https://www.vlaio.be/nl/subsidies-financiering/subsidiedatabank/corona-lening-achtergestelde-lening-op-drie-jaar) van PMV (leningen vanaf € 25.000).\n- De onderneming mag geen steun aangevraagd hebben in een ander gewest.\n- De onderneming mag geen beroep doen op de Gigarantwaarborg van PMV ( [COVID-19 van Gigarant](https://www.vlaio.be/nl/subsidies-financiering/subsidiedatabank/waarborgregeling-boven-eu-15-miljoen#COVID-19-van-Gigarant)).\n\n##### **Aanvraagprocedure**\n\nDoor deze wijziging kunnen bedrijven nog tot en met 20 november 2020 een aanvraag indienen voor de subsidie via [het e-loket coronasteun taxisector en autobus- en autocarsector](https://www.coronasteun-ta.mow.vlaanderen.be/overzicht-aanvragen \"(opent in een nieuw venster)\").\n\nMeer informatie over de aanvraagprocedure kan je raadplegen op [www.vlaanderen.be/coronasteun-premie-en-lening-voor-autobus-en-autocarsector](https://www.vlaanderen.be/coronasteun-premie-en-lening-voor-autobus-en-autocarsector \"(opent in een nieuw venster)\").\n\n## Deelmobiliteitsector: subsidie\n\nOp 13 november keurde de Vlaamse Regering maatregelen goed om de sector van de deelmobiliteit te ondersteunen. Deelfiets- en deelautobedrijven kunnen tot en met 13 december een subsidieaanvraag indienen.\n\n##### Wie komt in aanmerking\n\nOm steun te krijgen moet het deelbedrijf aan volgende voorwaarden voldoen:\n\n- De deelbedrijven bieden een dienst aan op basis van lidmaatschap die beschikbaar is voor fietsers/autobestuurders in een gemeenschap. Er is geen aparte schriftelijke overeenkomst vereist, telkens wanneer een lid een voertuig reserveert en gebruikt. De bedrijven bieden de leden toegang tot een verspreid netwerk van gedeelde voertuigen en dit 24 uur op 24, 7 dagen per week, op onbemande zelfbedieningslocaties.\n- De aangeboden voertuigen moeten worden beheerd door het bedrijf. Bedrijven die een platform aanbieden voor het delen van auto’s die eigendom zijn van andere privépersonen of bedrijven komen niet in aanmerking voor deze subsidie.\n- Het gebruik van de voertuigen is toegelaten zonder beperkingen, tegen tarieven die de brandstof, de verzekering en het onderhoud omvatten en die recht evenredig zijn met het gebruik, zodat ze in combinatie met openbaar vervoer een alternatief vormen voor privébezit van een voertuig.\n- De bedrijven waarbij meer dan 50% van het aandeelhouderschap of meer dan 50% van het kapitaal rechtstreeks of onrechtstreeks in handen is van een overheid (lokale overheid, gemeenschaps- of gewestoverheid, federale overheid, intercommunale, overheidsbedrijven, …) kunnen geen aanspraak maken op deze maatregel.\n- Bedrijven die in aanmerking willen komen voor deze subsidie moeten volgens de Kruispuntbank van Ondernemingen (KBO) actieve ondernemingen zijn op het moment van de aanvraag. Ondernemingen die zich in een niet-actieve toestand bevinden zijn uitgesloten (bijvoorbeeld in geval van faillissement, vereffening, stopzetting, enzovoort).\n\nHet subsidiebudget wordt verdeeld op basis van het aantal voertuigen dat door de deelfiets- en deelautobedrijven in Vlaanderen werd aanboden in de periode van 12 maart 2020 tot en met 7 juni 2020.\n\n##### Omvang steun\n\n**Subsidies voor deelfietsbedrijven**\n\nBij het bepalen van de subsidiebedragen wordt rekening gehouden met de kostprijs en de ecologische impact van de voertuigen. Per voertuig wordt, in de mate dat het voorziene subsidiebudget dit toelaat, volgend subsidiebedrag toegekend:\n\n- Gewone fiets: € 30 per fiets\n- Elektrische fiets: € 90 per fiets\n\nIndien het beschikbare subsidiebudget van € 230.000 en het aantal ingediende subsidieaanvragen niet zouden toelaten om bovenvermelde subsidiebedragen toe te kennen, wordt het beschikbare subsidiebudget verdeeld over de hiervoor in aanmerking komende voertuigen. Aan de verschillende type voertuigen wordt volgende weging gegeven:\n\n- Gewone fiets: 1\n- Elektrische fiets: 3\n\n**Subsidies voor deelautobedrijven**\n\nBij het bepalen van de subsidiebedragen wordt rekening gehouden met de kostprijs en de ecologische impact van de voertuigen. Per voertuig wordt, in de mate dat het voorziene subsidiebudget dit toelaat, volgend subsidiebedrag toegekend:\n\n- Benzine of diesel: € 600 per voertuig\n- Hybride en aardgas: € 900 per voertuig\n- 100% elektrisch en waterstof: € 1200 per voertuig\n\nIndien het beschikbare subsidiebudget van € 230.000 en het aantal ingediende subsidieaanvragen niet zouden toelaten om bovenvermelde subsidiebedragen toe te kennen, wordt het beschikbare subsidiebudget verdeeld over de hiervoor in aanmerking komende voertuigen. Aan de verschillende type voertuigen wordt volgende weging gegeven:\n\n- Benzine of diesel: 1\n- Hybride en aardgas: 1,5\n- 100% elektrisch en waterstof: 2\n\n##### De-minimis\n\nDeze maatregel valt onder de toepassing van de Europese de minimis-regelgeving. Hierdoor mag de de-minimissteun aan bedrijven over drie jaar gespreid niet meer dan € 200.000 bedragen. Voor meer info zie [www.vlaio.be/de-minimis](https://www.vlaio.be/nl/begeleiding-advies/financiering/overheidsmaatregelen/veelgestelde-vragen-de-minimis).\n\n##### Aanvraagprocedure\n\nWie steun wil ontvangen moet ten laatste op 13 december 2020 een verzoek tot subsidiëring verzenden naar [coronasteun-ta@mow.vlaanderen.be](mailto:Deelfiets- en deelautobedrijven moeten om in aanmerking te komen voor deze subsidie ten laatste op 13 december 2020 een verzoek tot subsidiëring indienen. Dit verzoek tot subsidiëring moet verzonden worden naar coronasteun-ta@mow.vlaanderen.be(opent in uw e-mail applicatie).). Informatie over de sjablonen en de verklaring op eer kan je vinden op de pagina [Steunmaatregelen voor de deelmobiliteitsector](https://www.vlaanderen.be/gezondheid-en-welzijn/gezondheid/gezondheid-en-preventie-tijdens-de-coronacrisis/steunmaatregelen-voor-de-deelmobiliteitsector \"(opent in een nieuw venster)\").\n\n### Samengevat\n\nVoor wie\n\nondernemingen uit de taxi-, de autobus-, autocarsector en de auto- en fietsdeelsector\n\nVoor wat\n\nvoor de investeringen en kosten van de voertuigen\n\nAchtergestelde lening/Premie/Vergoeding\n\nvoorwaarden variëren per sector\n\n- [Taxisector: achtergestelde lening](#taxisector-achtergestelde-lening)\n- [Autobus- en autocarsector: premie en lening](#autobus--en-autocarsector-premie-en-lening)\n- [Deelmobiliteitsector: subsidie](#deelmobiliteitsector-subsidie)\n- [Contact](#contact)\n\n## Contact\n\nMeer informatie op [www.vlaanderen.be/vlaamse-maatregelen-tijdens-de-coronacrisis/vlaamse-coronamaatregelen-rond-mobiliteit](https://www.vlaanderen.be/vlaamse-maatregelen-tijdens-de-coronacrisis/vlaamse-coronamaatregelen-rond-mobiliteit \"(opent in een nieuw venster)\").\n\nDepartement Mobiliteit en Openbare Werken\n\nAdres\n\nKoning Albert II laan 20 (bus 2)\n\n1000Brussel\n\nBelgië\n\nTelefoon\n\nT [1700](tel:1700)\n\nWebsite\n\n[departement-mow.vlaanderen.be/nl](https://departement-mow.vlaanderen.be/nl \"(opent in een nieuw venster)\")\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/steun-mobiliteitssectoren-coronavirus",
      "title": "Steun mobiliteitssectoren (coronavirus) | VLAIO"
    }
  },
  {
    "markdown": "# Erfgoed steunmogelijkheden\n\n[Download als PDF](/nl/download/pdf?file=generated-pdf/maatregelfiche-erfgoed_steunmogelijkheden-1050.pdf)\n\nLaatst gewijzigd op 9 dec 2024 ( [Alle wijzigingen](/nl/subsidies-financiering/subsidiedatabank/wijzigingen/1050))\n\n### Samengevat\n\nVoor wie\n\nondernemingen & organisaties\n\nVoor wat\n\ninvesteringen in onroerend erfgoed\n\nSubsidie/Lening/Fiscaal voordeel\n\nsteun varieert per instrument\n\n- [Erfgoedlening](#erfgoedlening)\n- [Erfgoedpremie](#erfgoedpremie)\n- [Vermindering personenbelasting](#vermindering-personenbelasting)\n- [Vlaamse Erfgoedkluis](#vlaamse-erfgoedkluis)\n- [De-minimis](#de-minimis)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Wat houdt de maatregel in\n\nOok als ondernemer kan je financiële ondersteuning krijgen voor investeringen in onroerend erfgoed. Hier geven we een overzicht van de belangrijkste steunmogelijkheden zoals de erfgoedlening met intrestvoet van 1% (looptijd 3 tot 20 jaar en max. € 250.000) en de subsidies via de erfgoedpremie (max. € 500.000 per 5 jaar) en de erfgoedpremie via oproep.\n\nInformatie over de erfgoedwaarde van je eigendom kan je raadplegen op de pagina [Soorten erfgoed](https://www.onroerenderfgoed.be/soorten-erfgoed) bij het Agentschap Onroerend erfgoed.\n\n## Erfgoedlening\n\nDe erfgoedlening – investeringskrediet is een lening voor investeringen in onroerend erfgoed in eigendom van ondernemers (incl. zelfstandigen in hoofberoep), publieke entiteiten en openbare besturen. De erfgoedlening kan gebruikt worden voor de restauratie, renovatie of herbestemming van het erfgoed. De lening is niet bedoeld voor de aankoop van een onroerend goed.\n\nDe werken moeten worden uitgevoerd aan onroerend erfgoed dat is beschermd of is opgenomen in de vastgestelde [inventaris van het bouwkundig erfgoed](https://www.onroerenderfgoed.be/nl/onderzoek/wetenschappelijke-inventarissen/inventaris-van-het-bouwkundig-erfgoed \"(opent in een nieuw venster)\").\n\nVolgende werken komen in aanmerking:\n\n- restauratie- of renovatiewerken;\n- werken in functie van gebruik, hergebruik of herbestemming;\n- nieuwbouwingrepen aan of aanleunend aan de erfgoedlocatie;\n- ingrepen om de duurzaamheid en energieprestatie van het erfgoed te verbeteren.\n\nHet gaat om een lening van € 25.000 tot € 250.000. Er wordt een eigen inbreng verwacht van minimaal 20% van de totale investering. De intrestvoet bedraagt 1% en de looptijd bedraagt 3 tot 20 jaar.\n\nDe erfgoedlening – investeringskrediet kan je niet cumuleren met een erfgoedpremie. Eventuele andere subsidies worden afgetrokken van het kredietbedrag.\n\nDe erfgoedlening kan niet gebruikt worden om bestaande leningen te herfinancieren. Wel is het mogelijk om een bijkomende lening, aanvullend op een bancaire financiering, af te sluiten.\n\n##### Meer informatie\n\nDeze lening kan je aanvragen bij PMV. Meer informatie kan je raadplegen op de website [Onroerenderfgoed > Erfgoedlening - investeringskrediet](https://www.onroerenderfgoed.be/erfgoedlening-investeringskrediet \"(opent in een nieuw venster)\").\n\n##### Voor particulieren bestaat er ook een erfgoedlening: [Onroerenderfgoed > Erfgoedlening - consumentenkrediet](https://www.onroerenderfgoed.be/erfgoedlening-consumentenkrediet \"(opent in een nieuw venster)\").    Opgelet: De Vlaamse overheid stelt in haar begroting voor 2024 een budget van maximaal € 7 miljoen ter beschikking voor het toekennen van erfgoedleningen. Dit maximumbudget werd intussen bereikt waardoor er geen nieuwe aanvragen voor een erfgoedlening kunnen behandeld worden.\n\n## Erfgoedpremie\n\nDe erfgoedpremie kan aangevraagd worden voor werken aan beschermd onroerend erfgoed, goederen in de overgangszone bij beschermd erfgoed en goederen in een erfgoedlandschap.\n\nZowel particulieren als bedrijven kunnen deze premie aanvragen. Hoeveel de premie bedraagt, hangt onder meer af van [het type erfgoed en het type eigenaar](https://www.onroerenderfgoed.be/premiepercentages \"(opent in een nieuw venster)\").\n\nDe erfgoedpremie kan je voor dezelfde werken niet cumuleren met de erfgoedlening, vermindering van de personenbelasting of verlaging van het verkooprecht of de schenkbelasting.\n\nEr zijn twee procedures:\n\n##### Erfgoedpremie via standaardprocedure\n\nVia de standaardprocedure wil de overheid regelmatig onderhoud ondersteunen en belonen. Je mag elk jaar slechts één erfgoedpremie volgens de standaardprocedure aanvragen per bescherming of erfgoedlandschap. Hierbij wordt € 250.000 van de aanvaarde kostenraming in aanmerking genomen voor de berekening van de premie.\n\nHet totaalbedrag aan werken dat ingediend kan worden voor een erfgoedpremie volgens deze procedure bedraagt tot € 500.000 per vijf jaar.\n\nAanvragen gebeurt online. Meer informatie kan je raadplegen op de pagina [Standaardprocedure voor een erfgoedpremie](https://www.onroerenderfgoed.be/standaardprocedure-voor-een-erfgoedpremie \"(opent in een nieuw venster)\").\n\n##### Erfgoedpremie via oproep\n\nWie een beschermd pand of een beschermde site wil restaureren of een herbestemmingsproject wil realiseren binnen een beschermd pand, kan overwegen om deel te nemen aan één van de jaarlijkse oproepen die wordt uitgeschreven.\n\nIedere oproep legt een ander inhoudelijk accent. Voor elke oproep is er een welbepaalde doelgroep en beschikbaar budget.\n\nVoor het jaar 2024 werd er een oproep voor het thema kleine totaalprojecten: woningen gelanceerd. Je kon een preselectiedossier indienen tot uiterlijk 1 februari 2024.\n\nDeze oproep richt zich op totaalprojecten of volwaardige deelfasen van grotere projecten met focus op het bestemmen van onroerend erfgoed naar woonfunctie. De focus ligt op projecten die zich richten tot duurzaam wonen en op slim omgaan met energie. Projecten waarbij geëxperimenteerd wordt met nieuwe en innovatieve woonvormen worden aangemoedigd om deel te nemen. Er kan een premie worden aangevraagd voor instandhoudings- en restauratiewerken die kaderen in het project. Na uitvoering van het project heeft het onroerend erfgoed uitsluitend een woonfunctie.\n\nMeer informatie op de pagina [www.onroerenderfgoed.be/oproep-2024-kleine-totaalprojecten-wonen](https://www.onroerenderfgoed.be/oproep-2024-kleine-totaalprojecten-wonen \"(opent in een nieuw venster)\").\n\n##### Meer informatie\n\nMeer informatie kan je raadplegen op de website van Agentschap Onroerend Erfgoed [Erfgoedpremie](https://www.onroerenderfgoed.be/erfgoedpremie \"(opent in een nieuw venster)\").\n\n## Vermindering personenbelasting\n\nInvesteer je als eigenaar, erfpachthouder, vruchtgebruiker of opstalhouder in de restauratie en het onderhoud van je beschermd onroerend erfgoed, dan kunnen je uitgaven voor bepaalde uitgevoerde werken in aanmerking komen voor een belastingvermindering als je gedomicilieerd bent in Vlaanderen of Wallonië.\n\nHet volledige bedrag van de uitgaven (exclusief btw) wordt als basis van de berekening genomen, met een maximum van € 25.000 per onroerend goed. Dit bedrag wordt niet jaarlijks geïndexeerd. Het percentage van de vermindering bedraagt 40%.\n\nDe belastingvermindering wordt per onroerend goed verleend in plaats van per belastingplichtige.\n\nAls meerdere belastingplichtigen eigenaar zijn van hetzelfde onroerend goed, wordt het plafond per belastingplichtige beperkt naargelang zijn of haar eigendomsaandeel. Elke eigenaar moet wel een eigen attest aanvragen.\n\nDeze belastingvermindering kan je niet cumuleren met een erfgoedpremie, verlaging van verkooprecht of schenkbelasting voor dezelfde werken.\n\nVraag je attest tijdig aan (doorgaans tot midden januari, bekijk de exacte datum op onderstaande website).\n\n##### Meer informatie\n\nMeer informatie kan je raadplegen op de pagina [Vermindering personenbelasting](https://www.onroerenderfgoed.be/vermindering-personenbelasting \"(opent in een nieuw venster)\").\n\n##### Opgelet: De Vlaamse regering besliste recent om deze fiscale maatregel stop te zetten. De procedure hiervoor is lopende. Aanslagjaar 2025 zal vermoedelijk het laatste jaar zijn dat de kosten voor werken aan onroerend erfgoed (gemaakt in 2024) kunnen worden ingebracht bij de aangifte personenbelasting.\n\n## Vlaamse Erfgoedkluis\n\nDe Vlaamse Erfgoedkluis en PMV bieden (alternatieve) financiering en begeleiding aan onroerend-erfgoedprojecten met het oog op een optimale herbestemming, beheer en exploitatie.\n\nDe Erfgoedkluis is een rollend fonds dat opbrengsten opnieuw investeert om nieuwe projecten op weg te helpen.\n\nZij kan optreden als partner van zowel een private ondernemer of ontwikkelaar, erfgoedeigenaar, erfgoedvereniging of overheid.\n\nPMV stond mee aan de wieg van de Vlaamse Erfgoedkluis en is sinds jaar en dag een vaste partner.\n\n##### Meer informatie\n\nAanvragen worden gericht aan PMV. Meer informatie kan je raadplegen op de website van PMV [Erfgoed](https://www.pmv.eu/product/erfgoed/ \"(opent in een nieuw venster)\").\n\n## De-minimis\n\nBepaalde maatregelen vallen onder de toepassing van de Europese de minimis-regelgeving. Hierdoor mag de de-minimissteun aan bedrijven over drie jaar gespreid niet meer dan € 300.000 bedragen. Voor meer info zie [Veelgestelde vragen: de-minimis](https://www.vlaio.be/nl/begeleiding-advies/financiering/overheidsmaatregelen/veelgestelde-vragen-de-minimis). Dit is het geval voor de Erfgoedlening.\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank).\n\n### Samengevat\n\nVoor wie\n\nondernemingen & organisaties\n\nVoor wat\n\ninvesteringen in onroerend erfgoed\n\nSubsidie/Lening/Fiscaal voordeel\n\nsteun varieert per instrument\n\n- [Erfgoedlening](#erfgoedlening)\n- [Erfgoedpremie](#erfgoedpremie)\n- [Vermindering personenbelasting](#vermindering-personenbelasting)\n- [Vlaamse Erfgoedkluis](#vlaamse-erfgoedkluis)\n- [De-minimis](#de-minimis)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Contact\n\nEen volledig overzicht van alle ondersteuningsmogelijkheden kan je vinden op de website van Agentschap Onroerend Erfgoed: [www.onroerenderfgoed.be > Ik wil financiële ondersteuning krijgen](https://www.onroerenderfgoed.be/ik-wil-financiele-ondersteuning-krijgen \"(opent in een nieuw venster)\").\n\nVoor ondersteuning kan je ook terecht bij de regionale diensten in de vijf provincies. Zie [www.onroerenderfgoed.be/contact](https://www.onroerenderfgoed.be/contact \"(opent in een nieuw venster)\").\n\nBen je op zoek naar ondersteuning van ander erfgoed, dan kan je best de pagina [Soorten erfgoed](https://www.onroerenderfgoed.be/soorten-erfgoed \"(opent in een nieuw venster)\") raadplegen.\n\nBen je op zoek naar steun voor cultureel erfgoed? Bekijk dan de [website van Departement Cultuur, Jeugd en Media > Cultureel Erfgoed](https://www.vlaanderen.be/cjm/nl/cultuur/cultureel-erfgoed \"(opent in een nieuw venster)\").\n\nBen je op zoek naar steun voor kleinschalige erfgoedprojecten in Vlaanderen en Brussel? Neem dan een kijkje op het ['Geef om erfgoed'-platform](https://www.growfunding.be/nl/partner/geefomerfgoed \"(opent in een nieuw venster)\").\n\nAgentschap Onroerend Erfgoed\n\nAfdeling / Dienst\n\n(postadres)\n\nAdres\n\nKoning Albert II-laan 15 bus 236\n\n1210Brussel\n\nBelgië\n\nTelefoon\n\nT [02 533 16 50](tel:025331650)\n\nE-mail\n\n[info@onroerenderfgoed.be](mailto:info@onroerenderfgoed.be)\n\nWebsite\n\n[www.onroerenderfgoed.be/ik-wil-financiele-ondersteuning-krijgen](https://www.onroerenderfgoed.be/ik-wil-financiele-ondersteuning-krijgen \"(opent in een nieuw venster)\")\n\nPMV\n\nAdres\n\nOude Graanmarkt 63\n\n1000Brussel\n\nBelgië\n\nTelefoon\n\nT [02 229 52 30](tel:022295230)\n\nWebsite\n\n[pmv.eu/product/erfgoed](https://pmv.eu/product/erfgoed/ \"(opent in een nieuw venster)\")\n\n## Ook interessant\n\n[**Winwinlening**\\\\\n\\\\\nMet de Winwinlening moedigt de Vlaamse overheid particulieren aan om achtergestelde leningen aan kmo's te verstrekken met een looptijd van 5 tot 10 ...\\\\\n\\\\\nLees meer\\\\\n\\\\\nEen steunmaatregel van PMV](/nl/subsidies-financiering/subsidiedatabank/winwinlening)\n\n[**Waarborgregeling tot 2,25 miljoen euro**\\\\\n\\\\\nKmo's en grote ondernemingen die geen financieringsovereenkomst kunnen afsluiten door een gebrek aan voldoende waarborgen, kunnen bij 'financiële ...\\\\\n\\\\\nLees meer\\\\\n\\\\\nEen steunmaatregel van PMV](/nl/subsidies-financiering/subsidiedatabank/waarborgregeling-tot-225-miljoen-euro)\n\n[**Cofinanciering**\\\\\n\\\\\nDeze achtergestelde lening van maximum € 350.000 is bestemd voor starters en bestaande kmo's in hoofdberoep (tenzij statuut student-zelfstandige). De ...\\\\\n\\\\\nLees meer\\\\\n\\\\\nEen steunmaatregel van PMV](/nl/subsidies-financiering/subsidiedatabank/cofinanciering)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/erfgoed-steunmogelijkheden",
      "title": "Erfgoed steunmogelijkheden | VLAIO"
    }
  },
  {
    "markdown": "# Proeftuinen Droogte - steun voor waterbesparende samenwerkingsverbanden\n\nLaatst gewijzigd op 24 apr 2023 ( [Alle wijzigingen](/nl/subsidies-financiering/subsidiedatabank/wijzigingen/5157))\n\nGeen aanvraag meer mogelijk\n\n\n### Samengevat\n\nVoor wie\n\nsamenwerking van minstens 3 partijen\n\nVoor wat\n\nlokale circulaire waterprojecten in de strijd tegen droogte en waterschaarste\n\nSubsidie\n\nmax. 75% steun (min. steun is € 50.000)\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n\n## Wat houdt de maatregel in\n\nHet subsidieprogramma proeftuinen droogte was een tijdelijk subsidieprogramma. Het programma ondersteunde innovatieve projecten waarbij minstens drie partijen samenwerkten en door uitwisseling van waterstromen een lokale (potentiële) waterschaarste milderen.\n\nDeze oproep kaderde in de Blue Deal waarmee Vlaanderen de inspanningen in de strijd tegen droogte en waterschaarste verhoogt en streeft naar circulair watergebruik.\n\nDe vierde oproep stond open van midden maart tot en met 30 mei 2022 voor het indienen van de beknopte projectvoorstellen voor de verplichte begeleidingsfase. De maatregel werd vervangen door de [Oproep Circulair Water](https://www.vlaio.be/nl/subsidies-financiering/subsidiedatabank/circulair-water-steun-voor-samenwerkingsprojecten).\n\n## Wie komt in aanmerking\n\nEr wordt steun toegekend aan samenwerkingsverbanden tussen minstens drie ondernemingen die lokaal samenwerken aan een gezamenlijk project.\n\nTerwijl het samenwerkingsverband in vorige oproepen moest bestaan uit minstens drie private bedrijven, kunnen in de oproep van 2022 ook non-profit- en overheidsbedrijven als volwaardige partners aan het samenwerkingsverband deelnemen.\n\n## Wat komt in aanmerking\n\nDe doelstelling van het subsidieprogramma is het verhogen van de waterbeschikbaarheid en het circulair watergebruik in gebieden met waterstress.\n\nOm het risico op waterschaarste terug te dringen, zet het investeringsproject in op waterbesparende maatregelen, het inzetten van alternatieve waterbronnen en circulair watergebruik om zo het gebruik en de afhankelijkheid van primaire waterbronnen (grondwater, oppervlaktewater en drinkwater) terug te dringen.\n\nDit kan bijvoorbeeld door de watervraag te verlagen, het gebruik van hemelwater te maximaliseren, water lokaal te zuiveren en te hergebruiken, te zorgen voor de juiste waterkwaliteit voor elke toepassing, water lokaal opnieuw te infiltreren en zo weinig mogelijk af te voeren via de riolering.\n\nBij overtollig water dat niet hergebruikt kan worden, volgt het project het principe van bufferen, infiltreren en pas in laatste instantie afvoeren van water.\n\n## Omvang steun\n\nDe aanvraag tot subsidiëring bedraagt minimaal € 50.000 en dit voor maximaal 75% van de projectbegroting (exclusief btw).\n\nInvesteringswerken die via een regulier subsidiekanaal betoelaagd kunnen worden, kunnen niet gesubsidieerd worden via de proeftuinen droogte. Voor die (onderdelen van) projecten moet een beroep worden gedaan op de andere subsidiekanalen zoals VLIF-steun, ecologiepremie plus, Europese subsidie, provinciale subsidie … Enkel de surplus ten opzichte van de wettelijke verplichtingen kan in aanmerking komen voor subsidie.\n\nEnkel investeringskosten komen in aanmerking voor subsidie (geen grondaankopen). Kosten voor omkaderende activiteiten (voorbereidende studies, projectcoördinatie, kosten voor communicatie en kennisdeling, ...) kunnen ingebracht worden tot maximaal 20% van het subsidiabel projectbudget.\n\n##### De-minimis\n\nDeze maatregel valt onder de toepassing van de Europese de minimis-regelgeving. Hierdoor mag de totale de-minimissteun aan bedrijven over drie jaar gespreid niet meer dan € 200.000 bedragen (max. € 100.000 voor transport en max. € 20.000 voor landbouw). Voor meer info zie [Veelgestelde vragen: de-minimis](https://www.vlaio.be/nl/begeleiding-advies/financiering/overheidsmaatregelen/veelgestelde-vragen-de-minimis).\n\n##### **AGVV (GBER) en ABER**\n\nGrotere steunbedragen kunnen verkregen worden onder de milieusteunregels van de Europese algemene groepsvrijstellingsverordening (AGVV/GBER) of onder de Europese landbouw groepsvrijstellingsverordening (ABER). De steunpercentages liggen lager dan bij de Europese de-minimisregelgeving.\n\n## Aanvraagprocedure\n\nDe procedure voor het indienen van een projectvoorstel verloopt in twee fasen: een begeleidingsfase en een beoordelingsfase.\n\nIn de begeleidingsfase wordt op basis van een beknopt voorstel een eerste inschatting gemaakt van de slaagkansen van het project. De initiatiefnemer krijgt hier feedback over en beslist op basis van die feedback om al dan niet een definitieve aanvraag in te dienen. In het definitieve voorstel wordt rekening gehouden met de feedback uit het begeleidingsmoment.\n\nProjectvoorstellen kunnen ingediend worden via een jaarlijkse oproep.\n\nDe oproep 2022 stond open van midden maart tot en met 30 mei voor het indienen van projectvoorstellen (beknopte beschrijving) met het [invulformulier](https://www.vmm.be/water/projecten/proeftuinen-droogte \"(opent in een nieuw venster)\") via [proeftuinendroogte@vmm.be](mailto:proeftuinendroogte@vmm.be) voor de verplichte begeleidingsfase.\n\nNa selectie in de begeleidingsfase dienen de definitieve projectvoorstellen uiterlijk op 7 september 2022 om 12u ingediend te zijn voor de beoordelingsfase.\n\nHet steunbudget voor de oproep 2022 is ongeveer € 4 miljoen.\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank).\n\n### Samengevat\n\nVoor wie\n\nsamenwerking van minstens 3 partijen\n\nVoor wat\n\nlokale circulaire waterprojecten in de strijd tegen droogte en waterschaarste\n\nSubsidie\n\nmax. 75% steun (min. steun is € 50.000)\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n\n## Contact\n\nVlaamse Milieumaatschappij (VMM)\n\nAfdeling / Dienst\n\nAfdeling Integraal Waterbeleid\n\nAdres\n\nDr. De Moorstraat 24-26\n\n9300Aalst\n\nBelgië\n\nTelefoon\n\nT [1700](tel:1700)\n\nE-mail\n\n[proeftuinendroogte@vmm.be](mailto:proeftuinendroogte@vmm.be)\n\nWebsite\n\n[www.vmm.be/water/projecten/proeftuinen-droogte](https://www.vmm.be/water/projecten/proeftuinen-droogte \"(opent in een nieuw venster)\")\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/proeftuinen-droogte-steun-voor-waterbesparende-samenwerkingsverbanden",
      "title": "Proeftuinen Droogte - steun voor waterbesparende samenwerkingsverbanden | VLAIO"
    }
  },
  {
    "markdown": "# Subsidies voor periodieke en niet-periodieke publicaties- Kunstendecreet\n\nLaatst gewijzigd op 17 nov 2017 ( [Alle wijzigingen](/nl/subsidies-financiering/subsidiedatabank/wijzigingen/693))\n\nGeen aanvraag meer mogelijk\n\n\n- [Contact](#contact)\n\n## Wat houdt de maatregel in\n\nVia het Agentschap Kunsten en Erfgoed verleende de Vlaamse overheid subsidies voor twee of vier jaar aan uitgevers van algemeen culturele en kunstkritische publicaties.\n\nDe Vlaamse overheid verleende ook productiesubsidies aan uitgevers van boeken in het niet-literaire segment van het publicatieveld, meer concreet ging het over algemeen culturele en kunstkritische publicaties.\n\nDeze maatregelen werden sinds december 2015 vervangen door de maatregel [Projectsubsidies voor organisaties en kunstenaars (Kunstendecreet](https://www.vlaio.be/nl/subsidies-financiering/subsidiedatabank/projectsubsidies-voor-organisaties-en-kunstenaars)).\n\n- [Contact](#contact)\n\n## Contact\n\nAgentschap Kunsten en Erfgoed\n\nAdres\n\nArenbergstraat 9\n\n1000Brussel\n\nBelgië\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/subsidies-voor-periodieke-en-niet-periodieke-publicaties-kunstendecreet",
      "title": "Subsidies voor periodieke en niet-periodieke publicaties- Kunstendecreet | VLAIO"
    }
  },
  {
    "markdown": "# Piloottrajecten bio-gebaseerde toepassingen\n\nLaatst gewijzigd op 17 nov 2022 ( [Alle wijzigingen](/nl/subsidies-financiering/subsidiedatabank/wijzigingen/5973))\n\nGeen aanvraag meer mogelijk\n\n\n### Samengevat\n\nVoor wie\n\nkmo’s in de bio-economie\n\nVoor wat\n\ntesten haalbaarheid van het opschalen van een bio-gebaseerde toepassing\n\nSubsidie (via oproep)\n\n45% (ko) en 35% (mo) van de projectbegroting\n\nBekijk ook het dossier [Bio-economie](https://www.vlaio.be/nl/begeleiding-advies/dossiers/bio-economie/van-biomassa-tot-waardevolle-producten) op de VLAIO website.\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Vrijgesteld van vennootschapsbelasting](#vrijgesteld-van-vennootschapsbelasting)\n- [Blijf op de hoogte](#blijf-op-de-hoogte)\n- [Contact](#contact)\n\n## Wat houdt de maatregel in\n\nKmo's met rechtspersoonlijkheid (uit de industrie, primaire landbouw en aquacultuur) konden van Agentschap Innoveren & Ondernemen (VLAIO) een subsidie bekomen, om in samenwerking met een aanbieder van pilootinfrastructuur (in onderaanneming), een traject op te zetten voor het testen van de haalbaarheid van de opschaling van een bio-gebaseerde toepassing. De subsidie bedraagt 35% tot 45% op de aanvaarde kosten met een minimale steun van € 20.000 en een maximale steun van € 100.000.\n\nEen aanbieder van de pilootinfrastructuur moet geregistreerd zijn voor de [kmo-portefeuille](https://www.vlaio.be/nl/subsidies-financiering/kmo-portefeuille) (pijler advies).\n\nIn de bio‐economie worden hernieuwbare grondstoffen, biogas en biomassa duurzaam geproduceerd en gebruikt voor een waaier aan toepassingen zoals bio-gebaseerde producten. Vanaf mei 2022 kwamen voedingstoepassingen hierbij ook in aanmerking.\n\nDeze oproep liep tot 30 september 2022.  En wordt geen nieuwe oproep meer voorzien.\n\n## Wie komt in aanmerking\n\n##### Enkel voor kmo's\n\nKmo's met operationele activiteiten (of minstens een duidelijke aanzet daartoe) in het Vlaamse Gewest en rechtspersoonlijkheid (ook vzw's) kunnen steun aanvragen.\n\nDegrootte van de onderneming wordt bepaald aan de hand van de Europese kmo-definitie. Een kmo is een onderneming die cumulatief aan de volgende voorwaarden voldoet (in één van de twee boekjaren voorafgaand aan het moment van indiening):\n\n| ##### Criteria | ##### ko | ##### mo |\n| --- | --- | --- |\n| Tewerkstelling | minder dan 50 | minder dan 250 |\n| ofwel jaaromzet<br>ofwel balanstotaal | maximum €10 miljoen<br>maximum €10 miljoen | maximum €50 miljoen<br>maximum €43 miljoen |\n\n| ##### Zelfstandigheidscriterium |\n| --- |\n| Zelfstandigheid uit zich in het samentellen van de data van de steunaanvragende onderneming met deze van de participerende (vanaf meer dan 25% participatie) en verbonden (vanaf meer dan 50% participatie) ondernemingen (zie [Wanneer is mijn onderneming klein of middelgroot?](https://www.vlaio.be/nl/subsidies-financiering/onderzoeksproject/steunbedrag/wanneer-is-mijn-onderneming-klein-middelgroot) |\n\n##### Bijkomende voorwaarden\n\nBijkomend moet o.m. aan volgende voorwaarden worden voldaan:\n\n- het netto bedrijfskapitaal van de aanvrager is toereikend om het niet-gesteunde deel van het project te dragen (meer informatie over deze berekening kan je in het aanvraagdocument vinden);\n- de aanvrager is geen [onderneming in moeilijkheden](https://www.vlaio.be/nl/subsidies-financiering/ontwikkelingproject/voorwaarden/ondernemingen-moeilijkheden-komen-niet) bij indiening van het project.\n\n## Wat komt in aanmerking\n\n##### Definitie\n\nKmo’s kunnen een steunaanvraag doen om in samenwerking met een aanbieder van pilootinfrastructuur (in onderaanneming) een traject op te zetten voor het testen van de haalbaarheid van de opschaling van een bio-gebaseerde toepassing.\n\nAls kwaliteitsborging en garantie voor inbedding in het Vlaamse ecosysteem worden enkel aanbieders van pilootinfrastructuur aanvaard die zijn geregistreerd bij de kmo-portefeuille pijler ‘advies’. De factuur voor de onderaanneming bij de pilootinfrastructuur dient minimaal 60% te bedragen van de totale projectbegroting.\n\nDe focus van de projecten ligt op opschalings/demo-activiteiten. Dit betekent dat er een voldoende maturiteit voorhanden is bij de start van het project (proof-of-concept op experimentele schaal) maar dat er nog geen commerciële uitrol mogelijk is.\n\n##### Komen niet in aanmerking\n\nLoutere registratie- of certificatiekosten van een reeds uitontwikkeld product komen niet in aanmerking. Projecten die reeds te ver gepositioneerd zijn in de industrialisatie- en/of commercialisatiefase komen niet in aanmerking.\n\n##### Looptijd\n\nDe projectduur bedraagt maximaal 1 jaar (mits verantwoording uit te breiden tot maximaal 2 jaar).\n\n##### Toelichtingsdocument\n\nJe vindt alle info in de handleiding bij [Piloottrajecten bio-gebaseerde toepassingen >Documenten](https://www.vlaio.be/nl/subsidies-financiering/piloottrajecten-bio-gebaseerde-toepassingen/hoe-verloopt-de).\n\n## Omvang steun\n\nDe subsidie wordt berekend als een percentage van de aanvaarde projectbegroting.\n\nIn essentie omvat de begroting de kosten voor het gebruik van pilootinfrastructuur bij een externe dienstverlener (in te brengen onder ‘externe prestaties’). Deze activiteiten vormen de kern van het project. De hieraan verbonden kosten omvatten minstens 60% van de totale projectbegroting. De aanvrager kan ook eigen kosten inbrengen tot een maximum van 40% van de projectbegroting.\n\nHet subsidiepercentage bedraagt 45% voor kleine ondernemingen en 35% voor middelgrote ondernemingen.\n\nDe steun bedraagt minimaal € 20.000 en maximaal € 100.000.\n\nDe aanvrager heeft in het lopende kalenderjaar cumulatief niet meer dan € 8.000.000 steun toegewezen gekregen.\n\n## Aanvraagprocedure\n\nAanvragen moeten worden opgesteld aan de hand van de invuldocumenten die je terugvindt onderaan de pagina  [Aanvraagprocedure>documenten](https://www.vlaio.be/nl/subsidies-financiering/piloottrajecten-bio-gebaseerde-toepassingen/hoe-verloopt-de).\n\nIndienen kan tot 30 september 2022 (of tot uitputting van de middelen). Dit kan digitaal op de website van VLAIO [www.vlaio.be/nl/subsidies-financiering/piloottrajecten-bio-gebaseerde-toepassingen](https://www.vlaio.be/nl/subsidies-financiering/piloottrajecten-bio-gebaseerde-toepassingen) .\n\n## Vrijgesteld van vennootschapsbelasting\n\nSinds 1 januari 2007 wordt de O&O steun die gewestelijke overheden toekennen aan ondernemingen vrijgesteld van vennootschapsbelasting. Dit geldt ook voor deze steunmaatregel.\n\nHet gaat met name om “de winst vrijgesteld ten belope van het bedrag van de premies, en de kapitaal- of interestsubsidies op immateriële en materiële vaste activa, die aan vennootschappen worden toegekend in het raam van de steun aan onderzoek en ontwikkeling door de bevoegde gewestelijke instellingen”. Meer informatie kan je terugvinden op de VLAIO website: [Veelgestelde vragen: welke subsidies worden vrijgesteld van belasting](https://www.vlaio.be/nl/begeleiding-advies/financiering/overheidsmaatregelen/veelgestelde-vragen-welke-subsidies-worden).\n\n## Blijf op de hoogte\n\nWil je op de hoogte blijven van wijzigingen van deze maatregel en andere maatregelen in de Subsidiedatabank? Dat kan via de gratis ' [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank)'.\n\n### Samengevat\n\nVoor wie\n\nkmo’s in de bio-economie\n\nVoor wat\n\ntesten haalbaarheid van het opschalen van een bio-gebaseerde toepassing\n\nSubsidie (via oproep)\n\n45% (ko) en 35% (mo) van de projectbegroting\n\nBekijk ook het dossier [Bio-economie](https://www.vlaio.be/nl/begeleiding-advies/dossiers/bio-economie/van-biomassa-tot-waardevolle-producten) op de VLAIO website.\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Vrijgesteld van vennootschapsbelasting](#vrijgesteld-van-vennootschapsbelasting)\n- [Blijf op de hoogte](#blijf-op-de-hoogte)\n- [Contact](#contact)\n\n## Contact\n\nOnze VLAIO bedrijfsadviseurs begeleiden en adviseren je om je innovatieve plannen, groeiambities of bedrijfstransformatie waar te maken. Ze ondersteunen je ook bij het indienen van een projectvoorstel.\n\nAgentschap Innoveren & Ondernemen\n\nAdres\n\nKoning Albert II-laan 35 bus 12\n\n1030Brussel\n\nBelgië\n\nTelefoon\n\nT [0800 20 555](tel:080020555)\n\nE-mail\n\n[info@vlaio.be](mailto:info@vlaio.be)\n\nWebsite\n\n[www.vlaio.be/nl/subsidies-financiering/piloottrajecten-bio-gebaseerde-toepassin…](https://www.vlaio.be/nl/subsidies-financiering/piloottrajecten-bio-gebaseerde-toepassingen)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/piloottrajecten-bio-gebaseerde-toepassingen",
      "title": "Piloottrajecten bio-gebaseerde toepassingen | VLAIO"
    }
  },
  {
    "markdown": "# Vrijstelling doorstorting bedrijfsvoorheffing in steunzones\n\n[Download als PDF](/nl/download/pdf?file=generated-pdf/maatregelfiche-vrijstelling_doorstorting_bedrijfsvoorheffing_in_steunzones-274_0.pdf)\n\nLaatst gewijzigd op 7 nov 2024 ( [Alle wijzigingen](/nl/subsidies-financiering/subsidiedatabank/wijzigingen/274))\n\n### Samengevat\n\nVoor wie\n\nondernemingen\n\nVoor wat\n\nbedrijfsvoorheffing op bezoldigingen van bijkomende tewerkstelling ingevolge investeringen in een bepaalde steunzone\n\nVrijstelling doorstorting\n\nvan 25% voor een periode van 2 jaar\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Wat met uitzendkrachten](#wat-met-uitzendkrachten)\n- [Cumulatie](#cumulatie)\n- [Aanvraagprocedure](#aanvraagprocedure)\n- [Procedure definitieve verwerving vrijstelling](#procedure-definitieve-verwerving-vrijstelling)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n- [Coaching en advies](#initiatieven)\n\n## Wat houdt de maatregel in\n\nKmo's en grote ondernemingen die investeren in een afgebakende steunzone (ook wel ‘ontwrichte zone’ genoemd) kunnen een vrijstelling van 25% van de doorstorting van bedrijfsvoorheffing bekomen, gedurende een periode van twee jaar per extra arbeidsplaats die als gevolg van deze investering werd gecreëerd en die gedurende ten minste drie jaar (kmo's) of vijf jaar (grote ondernemingen) behouden blijft.\n\nOverheden mogen maatregelen nemen om zones die getroffen worden door zware collectieve ontslagen economisch te ondersteunen. Vlaanderen heeft momenteel vier zones afgebakend (rond Lanaken, Turnhout-Beerse, Machelen-Vilvoorde en Wielsbeke), waardoor de maatregel in het overgrote gedeelte van Vlaanderen van toepassing is.\n\nHet voordeel komt overeen met een besparing van 4 à 5% op de loonkost en geldt ook indien er werkgelegenheid wordt overgenomen als gevolg van investeringen bij overname van een onderneming die anders mogelijk zou verdwijnen.\n\nSinds 1 november 2024 werd het toepassingsgebied van deze steunmaatregel verruimd (zie ook [Koninklijk besluit tot afbakening van steunzones in het Vlaamse Gewest rondom Genk, Turnhout, Machelen en Wielsbeke](https://www.ejustice.just.fgov.be/eli/besluit/2024/09/16/2024008808/staatsblad \"(opent in een nieuw venster)\")).\n\nDe maatregel kan nu ook toegepast worden in de provincie West-Vlaanderen en het westelijk deel van de provincie Oost-Vlaanderen. Op initiatief van de Vlaamse regering zijn vier nieuwe steunzones afgebakend op basis van collectieve ontslagen rond Wielsbeke, Machelen-Vilvoorde, Turnhout-Beerse en Lanaken. De vier nieuwe steunzones hebben een looptijd van zes jaar en gelden tot 30 oktober 2030. Dossiers die ingediend werden in de oude steunzones blijven gewoon doorlopen tot hun voorziene einddatum.\n\n## Wie komt in aanmerking\n\nHet voordeel geldt voor kmo's en in bepaalde gemeenten ook voor grote ondernemingen die in de afgebakende steunzone investeren én nieuwe werkgelegenheid creëren.\n\n##### Afgebakende steunzones\n\nSinds 1 november 2024 werden in Vlaanderen 4 nieuwe steunzones afgebakend ( [zie kaartje](https://www.vlaio.be/nl/media/2069)). Zij bevatten alle bedrijventerreinen binnen een straal van 40 km rondom Lanaken, Turnhout-Beerse, Machelen-Vilvoorde en Wielsbeke. Ook de incubatoren en businesscenters en enkele gebieden met een brownfieldconvenant in al deze regio's komen in aanmerking voor deze steunmaatregel. Hierdoor omvatten de huidige steunzones quasi geheel Vlaanderen.\n\nVia de website [www.geopunt.be](https://www.geopunt.be/shared/987199d3-8d54-4d13-8579-cce1868b682c  \"(opent in een nieuw venster)\") kan je zelf opzoeken of jouw bedrijf gelegen is in één van de huidige 3 steunzones. Je kan op deze kaart inzoomen of ook via de zoekbalk jouw adresgegevens ingeven.\n\n##### Definitie kmo's en grote ondernemingen\n\n**Kmo’s** hebben in deze gehele zone recht op steun. Opgelet echter! Voor de definitie van kmo hanteert deze wetgeving haar eigen criteria, die voornamelijk gebaseerd zijn op de Europese kmo-definitie, doch waarbij de berekeningsmethode voor bepaling van het zelfstandigheidscriterium rekening houdt met de Belgische fiscale kmo-definitie. Concreet betekent dit:\n\n- dat het criterium tewerkstelling (max. 250 VTE) en het criterium omzet (max. € 50 miljoen) of balanstotaal (max. € 43 miljoen), in ten minste twee van de laatste drie afgesloten belastbare tijdperken niet mogen overschreden worden;\n- voor de berekeningsregels inzake zelfstandigheidscriterium, wordt verwezen naar de (nieuwe) federale bepalingen van de fiscale kmo-definitie (artikel 1:24 § 3 tot 6 WVV), wat belangrijk is inzake het bekijken van de samenhang met andere vennootschappen:\n  - Voor verbonden ondernemingen (i.c. meerderheidsbelang) dienen de gegevens van tewerkstelling opgeteld te worden en de gegevens van balanstotaal en omzet geconsolideerd te worden;\n  - Voor geassocieerde ondernemingen (vanaf 1/5de stemrechten) dienen de gegevens van tewerkstelling, omzet en balanstotaal enkel stroomopwaarts (moederfirma's) opgeteld te worden in relatie tot het percentage van de stemrechten, dan wel in relatie tot aandelenparticipatie (hoogste van de twee).\n- ondernemingen waarvan 25% of meer van het kapitaal of stemrechten in handen is van een overheid, kunnen geen kmo zijn.\n\n**Grote ondernemingen** komen in principe niet in aanmerking voor deze steunmaatregel (aangezien Europa geen investeringssteun toelaat voor grote ondernemingen), doch in bepaalde gemeenten die door Europa zijn opgenomen op de 'Regionale Steunkaart 2022-2027' laat Europa een uitzondering toe (aangezien het steunvoordeel voor ontwikkeling van achtergebleven gebieden opweegt tegen het concurrentienadeel dat kan berokkend worden door subsidies).\n\nVoor de kmo's zijn er dus geen extra regionale beperkingen omwille van Europese regelgeving, maar voor grote ondernemingen komen enkel vestigingen in volgende gemeenten in aanmerking voor deze steunmaatregel:\n\n- provincie Limburg: Beringen, Bilzen, Dilsen-Stokkem, Genk, Ham, Hechtel-Eksel, Heers, Hoeselt, Houthalen-Helchteren, Lanaken, Leopoldsburg, Lommel, Lummen, Maasmechelen, Oudsbergen, Pelt, Tessenderlo, Tongeren, Zutendaal;\n- provincie Oost-Vlaanderen: Geraardsbergen, Ninove, Ronse;\n- provincie West-Vlaanderen: Middelkerke, Oostende, Diksmuide.\n\nOp Geopunt worden de steunzones in die betreffende gemeenten in rode kleur afgebakend.\n\n##### Bijkomende voorwaarden\n\nOndernemingen komen enkel in aanmerking indien ze bijkomende arbeidsplaatsen creëren op een vestiging die in de afgebakende zone is gelegen. Eveneens dient er een duidelijke link te zijn tussen enerzijds de investering en de betrokken vestiging en anderzijds de extra jobs en de betrokken vestiging.\n\nIndien de investering wordt gerealiseerd ('geactiveerd' op de balans) bij een andere firma dan degene die de extra tewerkstelling zal realiseren, dan moeten deze firma's deel uitmaken van dezelfde groep van ondernemingen.\n\nOndernemingen mogen niet in een wco-procedure zitten (‘wet op de continuïteit van ondernemingen’) en komen ook niet in aanmerking indien ten gevolge van geleden verlies het netto actief is gedaald tot minder dan de helft van het vast gedeelte van het maatschappelijk kapitaal;\n\nEnkele sectoren worden uitgesloten: visserij- en aquacultuur en productie van landbouwproducten. Voor grote ondernemingen gelden er ook uitsluitingen voor de ijzer- en staalsector, synthetische vezels industrie, kolenindustrie, scheepsbouw, vervoerssector en daarmee verband houdende infrastructuur en de energieproductie, -distributie en energie-infrastructuur.\n\nVzw's die aan alle voorwaarden voldoen komen in aanmerking op voorwaarde dat zij vallen onder de CAO-wetgeving en de paritaire comités ( [wet van 5 december 1968](https://werk.belgie.be/sites/default/files/content/documents/Paritaire%20comit%C3%A9s%20en%20CAO&apos;s/Regelgeving/Wet%2005121968.pdf \"(opent in een nieuw venster)\")).\n\nIndien tijdens de periode van toepassing van deze steunmaatregel de exploitatie van de investering wordt overgedragen aan een andere vennootschap (bijvoorbeeld ingevolge een fusie, splitsing, ...), dan kan het steunvoordeel toch verder worden toegepast door de andere entiteit mits vooraf volgend formulier wordt overgemaakt aan FOD Financiën: [formulier in te vullen in het geval de exploitatie van de investering wordt overgedragen aan een andere vennootschap](https://financien.belgium.be/sites/default/files/downloads/122-274-sz-fs-20190516-nl.docx \"(opent in een nieuw venster)\") **.**\n\n## Wat komt in aanmerking\n\nOm in aanmerking te komen dienen de investeringen in materiële of immateriële vaste activa, verband te houden met:\n\n- de oprichting van een nieuwe inrichting;\n- de uitbreiding van capaciteit van een bestaande inrichting (dit geldt niet voor grote bedrijven);\n- de diversificatie van de productie naar producten die voordien niet werden vervaardigd (voor grote bedrijven in de regionale steunkaart wordt dit vermeld als: ‘diversificatie van de activiteit van een inrichting, op voorwaarde dat de nieuwe activiteit niet dezelfde is als, of vergelijkbaar is met de activiteit die voordien werd uitgeoefend’);\n- een fundamentele verandering in het totale productieproces van bestaande bedrijven (dit geldt niet voor grote bedrijven);\n- de overname van materiële of immateriële vaste activa van een (niet-geassocieerde) derde-werkgever wegens sluiting, gerechtelijke reorganisatie of faillissement (alle arbeidsplaatsen worden als nieuw beschouwd).\n\n## Omvang steun\n\nDe steun betreft een tijdelijke vrijstelling van het doorstorten van 25% bedrijfsvoorheffing op de bezoldigingen die betrekking hebben op nieuw gecreëerde arbeidsplaatsen:\n\n- die ontstaan ten gevolge van een investering;\n- die het totaal aantal werknemers verhoogt t.o.v. het gemiddeld aantal werknemers over 12 maanden voorafgaand aan de indiening van de steunaanvraag;\n- die ingevuld worden nà indiening van de steunaanvraag en binnen 36 maanden na de voltooiingsdatum van de investering;\n- die uitbetaald worden binnen de twee jaar vanaf het ogenblik van invulling van de nieuwe arbeidsplaats.\n\nTer indicatie kan onderstaande berekening dienen, waarbij een bediende in dienst wordt genomen, die voltijds is tewerkgesteld, gehuwd is met een partner met beroepsinkomsten, geen personen ten laste heeft en recht heeft op vakantiegeld en een eindejaarspremie ter waarde van één maandwedde:\n\n| ##### Brutoloon per maand | € 2.000 | € 3.000 | € 4.000 |\n| ##### Totaal steunbedrag over 24 maanden (incl. vakantiegeld en premie) | € 3.006,85 | € 5.734,14 | € 8.736,24 |\n\nDe vrijstelling is per investering beperkt tot maximum € 7,5 miljoen.\n\n## Wat met uitzendkrachten\n\nOok indien men voor invulling van de extra arbeidsplaatsen beroep doet op uitzendkrachten, kan het voordeel van deze steunmaatregel worden toegepast.\n\nHet is dan wel noodzakelijk dat er, voorafgaand aan de start van de uitzendarbeid, een aanvullend formulier wordt ingediend door het uitzendkantoor ( [formulier voor ondernemingen die erkend zijn voor uitzendarbeid](https://financien.belgium.be/sites/default/files/downloads/122-274-sz-uati-20190516-nl.docx \"(opent in een nieuw venster)\")). Op die manier kan het uitzendkantoor de vermindering van doorstorting van de bedrijfsvoorheffing toepassen tijdens het uitzendcontract en kan de onderneming ook nadien, bij eventuele indienstneming van deze werknemer, het voordeel verder toepassen. Zowel de onderneming als het uitzendkantoor zijn gezamenlijk verantwoordelijk voor het leveren van bewijs van deze tewerkstelling.\n\n## Cumulatie\n\nDeze steun kan worden gecumuleerd met het systeem van ploegen- en nachtpremies, met het systeem van de gedeeltelijke vrijstelling in de vorm van een algemene structurele lastenverlaging (IPA-korting) en met de vrijstelling van doorstorting van bedrijfsvoorheffing voor startende ondernemingen, doch niet met andere vrijstellingen inzake doorstorting van bedrijfsvoorheffing (overwerk, onderzoekers, sportbeoefenaars, koopvaardij-, bagger- en sleepvaartsector, zeevisserij).\n\nDeze steun kan sinds 1 april 2024 niet meer gecumuleerd worden met investeringssteun onder de vorm van [Strategische Transformatiesteun](https://www.vlaio.be/nl/subsidies-financiering/subsidiedatabank/strategische-transformatiesteun-sts).\n\n## Aanvraagprocedure\n\nDe aanvraag voor deze tegemoetkoming moet ingediend worden uiterlijk binnen de 3 maanden nà voltooiing van de investering, maar steeds vooraleer de extra werknemers in dienst komen ( [aanvraagformulier](https://eservices.minfin.fgov.be/myminfin-rest/finform/public/pdf/3445 \"(opent in een nieuw venster)\")).\n\nHet aanvraagformulier kan per mail verzonden worden naar de documentatiedienst van FOD Financiën ( [kmo.aalst.bv@minfin.fed.be](mailto:kmo.aalst.bv@minfin.fed.be) ). Dit (mail)adres kan je ook terugvinden op de eerste pagina in het aanvraagformulier. Vrij snel nà de indiening verstuurt deze dienst een ontvankelijkheidsmail, waarna de maatregel mag worden toegepast (aangeraden wordt om deze mail ook te bezorgen aan jouw sociaal secretariaat).\n\nDe vrijstelling wordt definitief nadat aangetoond wordt dat de nieuwe arbeidsplaats gedurende ten minste 3 jaar behouden is gebleven (voor grote ondernemingen wordt de termijn bepaald op 5 jaar).\n\nDe vrijstelling zal niet verleend worden indien de timing van de verwachte voltooiing van de investering met 6 maanden overschreden wordt, of indien niet wordt aangetoond dat de nieuw gecreëerde arbeidsplaatsen betrekking hebben op de investering.\n\nHet is dan ook belangrijk om een goede keuze te maken i.v.m. de indieningsdatum van de aanvraag.\n\n## Procedure definitieve verwerving vrijstelling\n\nDe onderneming geniet dit fiscaal voordeel vanaf de aanvang van de de nieuwe arbeidsplaats gedurende 2 jaar. De vrijstelling wordt echter pas definitief verworven, nadat de werkgever (of het uitzendkantoor) nà afloop van de termijn van 3 (kmo) of 5 jaar (grote onderneming) heeft aangetoond dat de nieuwe arbeidsplaatsen gedurende deze termijn behouden zijn gebleven.\n\nHet bewijs hiervan wordt geleverd door een ingevuld formulier toe te voegen bij de aangifte in de vennootschapsbelasting, rechtspersonenbelasting of belasting van niet inwoners/vennootschappen, van het aanslagjaar dat betrekking heeft op de het tijdperk waarin de minimale houdperiode van de arbeidsplaats is verstreken:\n\n- Voor kmo's: formulier 274APT-8: Vrijstelling van doorstorting van de bedrijfsvoorheffing in het kader van investeringen verricht in een inrichting gelegen in een steunzone - Behoud van de nieuwe gecreëerde arbeidsplaatsen;\n- Voor grote ondernemingen: formulier 274APT-9: Vrijstelling van doorstorting van de bedrijfsvoorheffing in het kader van investeringen verricht in een inrichting gelegen in een steunzone - Behoud van de nieuwe gecreëerde arbeidsplaatsen (nog niet beschikbaar).\n\nDeze formulieren zijn te vinden op de [website van FOD Financiën](https://financien.belgium.be/nl/ondernemingen/personeel_en_loon/bedrijfsvoorheffing/vrijstellingen/investering-steunzone \"(opent in een nieuw venster)\").\n\nEen kmo die haar boekhouding voert per kalenderjaar heeft in 2022 bijvoorbeeld aanwervingen uitgevoerd in het kader van deze steunmaatregel. Om het behoud van deze arbeidsplaatsen aan te tonen, moet het bovenvermelde formulier worden toegevoegd bij de aangifte in de vennootschapsbelasting van aanslagjaar 2026.\n\nIndien de voorziene arbeidsplaatsen gespreid over meerdere jaren werden ingevuld: per aanslagjaar (vanaf moment dat eerste bijlage moet worden toegevoegd) moet dan ook voor de volgende aanslagjaren bekeken worden voor welke arbeidsplaatsen de bewijsperiode voorbij is.\n\nIndien een werknemer die op een nieuw gecreëerde arbeidsplaats tewerkgesteld werd, vervangen wordt door een andere werknemer, loopt de gunstperiode van twee jaar door. Er is geen schorsing van de tussenperiode waarin de werkgever nog geen vervanging heeft gevonden.\n\nIndien de werkgever de nieuw gecreëerde arbeidsplaats niet gedurende de minimale tewerkstellingstermijn kan behouden, dient er een corrigerende aangifte te worden ingediend.\n\nMeer informatie hierover kan je terugvinden in de [FAQ – Tijdelijke en gedeeltelijke vrijstelling van doorstorting van de bedrijfsvoorheffing – Nieuwe arbeidsplaatsen creëren in een steunzone](https://eservices.minfin.fgov.be/myminfin-web/pages/fisconet/document/ed5445d2-375a-45ba-89c6-cf71acd8ff55 \"(opent in een nieuw venster)\") (rubriek 28, 29 en volgende) op MyMinFin.\n\n## Blijf op de hoogte\n\nWil je op de hoogte blijven van wijzigingen van deze maatregel en andere maatregelen in de Subsidiedatabank? Dat kan via de gratis ' [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank)'.\n\n### Samengevat\n\nVoor wie\n\nondernemingen\n\nVoor wat\n\nbedrijfsvoorheffing op bezoldigingen van bijkomende tewerkstelling ingevolge investeringen in een bepaalde steunzone\n\nVrijstelling doorstorting\n\nvan 25% voor een periode van 2 jaar\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Wat met uitzendkrachten](#wat-met-uitzendkrachten)\n- [Cumulatie](#cumulatie)\n- [Aanvraagprocedure](#aanvraagprocedure)\n- [Procedure definitieve verwerving vrijstelling](#procedure-definitieve-verwerving-vrijstelling)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n- [Coaching en advies](#initiatieven)\n\n## Contact\n\nMeer informatie (alsook het aanvraagformulier) kan teruggevonden worden in de rubriek [\"Investering in een steunzone\"](http://financien.belgium.be/nl/ondernemingen/personeel_en_loon/bedrijfsvoorheffing/vrijstellingen/investering_in_een_steunzone \"(opent in een nieuw venster)\") op de website [financien.belgium.be/nl/ondernemingen/personeel\\_en\\_loon](http://financien.belgium.be/nl/ondernemingen/personeel_en_loon \"(opent in een nieuw venster)\") (>Bedrijfsvoorheffing (Meer) > Vrijstellingen (Meer)).\n\nVoor meer informatie kan je contact opnemen met jouw sociaal secretariaat, de bedrijfsadviseurs van VLAIO of met de diensten van FOD Financiën.\n\nFOD Financiën\n\nAfdeling / Dienst\n\nContactcenter\n\nAdres\n\nKoning Albert II-laan 33 bus 25\n\n1030Brussel\n\nBelgië\n\nTelefoon\n\nT [02 572 57 57](tel:025725757)\n\nWebsite\n\n[financien.belgium.be/nl/ondernemingen/personeel\\_en\\_loon/bedrijfsvoorheffing/vri…](https://financien.belgium.be/nl/ondernemingen/personeel_en_loon/bedrijfsvoorheffing/vrijstellingen/investering_in_een_steunzone \"(opent in een nieuw venster)\")\n\n## Ook interessant\n\n[**Strategische Transformatiesteun (STS)**\\\\\n\\\\\nOndernemingen kunnen voor de uitvoering van een strategisch transformatieproject (investeringen én/of opleidingsinspanningen) financieel worden ...\\\\\n\\\\\nLees meer\\\\\n\\\\\nEen steunmaatregel van VLAIO](/nl/subsidies-financiering/subsidiedatabank/strategische-transformatiesteun-sts)\n\n[**Investeringsaftrek**\\\\\n\\\\\nOndernemingen kunnen voor de uitvoering van bepaalde investeringen een bepaald percentage van de aanschaffings- of beleggingswaarde van de ...\\\\\n\\\\\nLees meer\\\\\n\\\\\nEen steunmaatregel van FOD Financiën](/nl/subsidies-financiering/subsidiedatabank/investeringsaftrek)\n\n[**Doelgroepvermindering eerste aanwervingen-Federaal**\\\\\n\\\\\nNieuwe werkgevers kunnen voor de eerste werknemer een RSZ-korting bekomen van maximum € 3.100 zonder beperking in tijd. Voor de volgende twee ...\\\\\n\\\\\nLees meer\\\\\n\\\\\nEen steunmaatregel van Rijksdienst voor Sociale Zekerheid (RSZ)](/nl/subsidies-financiering/subsidiedatabank/doelgroepvermindering-eerste-aanwervingen-federaal)\n\n## Coaching en advies\n\n[**Contactdagen financiering & subsidies**\\\\\n\\\\\nOp de contactdag krijg je advies op maat over subsidies en financiering.\\\\\n\\\\\nLees meer\\\\\n\\\\\nEen initiatief van\\\\\nVLAIO](/nl/begeleiding-advies/expertisedatabank/contactdagen-financiering-subsidies)\n\n[**Financieringsadvies op maat**\\\\\n\\\\\nExperten binnen VLAIO zoeken voor je uit welke subsidies en financieringen bij jouw project passen.\\\\\n\\\\\nLees meer\\\\\n\\\\\nEen initiatief van\\\\\nVLAIO](/nl/begeleiding-advies/expertisedatabank/financieringsadvies-op-maat)\n\n[Check alle initiatieven waarop je beroep kan doen](/nl/begeleiding-advies/expertisedatabank/zoek)\n\n[iframe](https://consentcdn.cookiebot.com/sdk/bc-v4.min.html)![Cookiebot session tracker icon loaded](https://imgsct.cookiebot.com/1.gif?dgi=4612ee89-0473-4a1f-85e0-850239ef73a3)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/vrijstelling-doorstorting-bedrijfsvoorheffing-steunzones",
      "title": "Vrijstelling doorstorting bedrijfsvoorheffing in steunzones | VLAIO"
    }
  },
  {
    "markdown": "# Globalisatiemechanisme 2021\n\nLaatst gewijzigd op 16 jun 2022 ( [Alle wijzigingen](/nl/subsidies-financiering/subsidiedatabank/wijzigingen/7277))\n\nGeen aanvraag meer mogelijk\n\n\n### Samengevat\n\nVoor wie\n\nvlaamse ondernemingen met min. € 600.000 omzet in 2019 én getroffen door verstrengde coronamaatregelen\n\nVoor wat\n\nomzetdaling van minstens 40% op jaarbasis, minstens 60% in 2 kwartalen én boekhoudkundig verlies in 2021\n\nSubsidie\n\n10% van de omzet, exclusief btw\n\n- [Wie komt in aanmerking](#wie-komt-in-aanmerking)\n- [Omzetdaling](#omzetdaling-)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n\n## Wat houdt de maatregel in\n\nBepaalde ondernemingen die door de coronacrisis zeer zwaar getroffen zijn, konden via dit mechanisme steun aanvragen. De steun bedroeg 10% van de omzet, exclusief btw, in de periode van 1 januari 2019 tot en met 31 december 2019.\n\nDe steun in het kader van het Vlaams beschermingsmechanisme 4 tot en met 11 en het terugbetaalbaar voorschot evenementensector oproep 2021 wordt in mindering gebracht van deze subsidie.\n\nHet corona globalisatiemechanisme 2021 bood ondersteuning aan ondernemingen die:\n\n**1.** In de periode van 1 januari 2021 tot en met 31 december 2021 een omzetdaling van minstens 40% hadden.\n\n**2.** Een omzetdaling van minstens 60% in ten minste twee aparte kwartalen van het kalenderjaar 2021 én een boekhoudkundig verlies in het kalenderjaar 2021 hebben geleden ingevolge de coronamaatregelen.\n\n**3\\.** Een minimum omzet van € 600.000 in het kalenderjaar 2019 hadden.\n\nJe kon tot en met **13 juni 2022**, 20u een aanvraag indienen op [vlaio.be/nl/subsidies-financiering/globalisatiemechanisme-2021](https://www.vlaio.be/nl/subsidies-financiering/globalisatiemechanisme-2021).\n\n## Wie komt in aanmerking\n\n##### Algemene voorwaarden\n\nDe onderneming is een vennootschap, vereniging of stichting met rechtspersoonlijkheid van privaat recht of een buitenlandse onderneming met een vergelijkbaar statuut, die voor 2019 en 2020 een jaarrekening heeft neergelegd en voor het kalenderjaar 2021 een jaarrekening zal neerleggen.\n\nDe vereniging en de stichting moeten een economische activiteit uitoefenen.\n\nOndernemingen die pas in 2021 zijn opgestart dienen geen neergelegde jaarrekening van 2019 en 2020 te hebben.\n\nEenmanszaken kunnen geen aanvraag indienen.\n\n##### Bovendien moet de onderneming beantwoorden aan volgende voorwaarden:\n\n- De onderneming heeft op 1 juli 2021 een actieve exploitatiezetel hebben in het Vlaams Gewest die is opgenomen in de Kruispuntbank voor Ondernemingen (KBO).\n- De onderneming heeft in de periode van 1 januari 2019 tot en met 31 december 2019 een omzet uit geleverde prestaties, exclusief btw, van minstens € 600.000.\n- De onderneming heeft een omzetdaling van minstens 40% in het kalenderjaar 2021 en van minstens 60% in ten minste twee aparte kwartalen van het kalenderjaar 2021 ten aanzien van dezelfde periode in 2019.\n- De onderneming heeft een omzetdaling van minstens 40% in het kalenderjaar 2021 en van minstens 60% in ten minste twee aparte kwartalen van het kalenderjaar 2021 ten aanzien van dezelfde periode in 2019.\n- De onderneming heeft niet gedekte vaste kosten in het kalenderjaar 2021\n\nDe onderneming met een minimale omzet van € 50.000.000 in het kalenderjaar 2019 kan steun voor een bedrijfstak van de onderneming aanvragen.\n\nDe bedrijfstak komt enkel in aanmerking als hij voldoet aan alle volgende voorwaarden:\n\n- heeft een actieve vestiging in het Vlaams Gewest;\n- zijn omzet bedraagt minstens € 33.000.000 of één derde van de totale omzet van de onderneming in het kalenderjaar 2019;\n- heeft een verruimde tewerkstelling van minstens 25 voltijdsequivalent tewerkgestelden;\n- heeft een omzetdaling van minstens 40% in het kalenderjaar 2021 en van minstens 60% in ten minste twee aparte kwartalen van het kalenderjaar 2021;\n\nVoormelde omzet, de verruimde tewerkstelling en de omzetdaling van de bedrijfstak worden vastgesteld op basis van een verklaring op eer door een erkende (fiscaal) accountant, een bedrijfsrevisor of een gecertificeerde accountant.\n\n##### Uitgesloten ondernemingen\n\nVolgende ondernemingen zijn uitgesloten:\n\n- ondernemingen die zich in een niet-actieve toestand bevinden ingevolge faillissement, vereffening, stopzetting of ontbinding;\n- holdingvennootschappen;\n- patrimoniumvennootschappen (verhuur en exploitatie van eigen of geleased niet-residentieel onroerend goed, exclusief terreinen);\n- managementvennootschappen;\n- ondernemingen waarvan de zaakvoerder als bestuurder of vennoot verbonden is met een andere onderneming die de subsidie heeft ontvangen en waaraan zij zakelijke diensten verlenen;\n- ondernemingen die zich op 31 december 2019 volgens de Europese definitie in moeilijkheden bevonden;\n- de kredietinstellingen en de financiële instellingen die onder toezicht vallen van de Nationale Bank van België.\n\n## Omzetdaling\n\n##### Omzetdaling van minstens 40% voor het volledige kalenderjaar 2021\n\nDe omzetdaling is de daling van de omzet ten gevolge van de coronavirusmaatregelen, exclusief de btw en op basis van:\n\n- de ontvangstbewijzen van de btw-aangiftes van het kalenderjaar 2021. Als referentieperiode geldt het kalenderjaar 2019.\n- een verklaring op eer door een erkende externe (fiscaal) accountant, bedrijfsrevisor of een gecertificeerd accountant over de omzet, exclusief btw, volgens de ontvangstbewijzen van de btw-aangiftes in het kalenderjaar 2021. Als referentieperiode geldt het kalenderjaar 2019.\n\nVoor ondernemingen die nog niet gestart waren in de voormelde referentieperiode is de omzet in de referentieperiode de verwachte omzet van 2021, vermeld in het financieel plan dat neergelegd werd bij de oprichting van de onderneming.\n\nVoor ondernemingen die in de loop van de referentieperiode gestart zijn, wordt de omzet vanaf de start tot 31 december 2019 herrekend naar een omzet van het kalenderjaar 2019. De omzet vanaf de start van de onderneming tot 31 december 2019 wordt gedeeld door het aantal volle gepresteerde maanden in de referentieperiode en vermenigvuldigd met 12.\n\n##### Omzetdaling van minstens 60% in minstens 2 aparte kwartalen in het kalenderjaar 2021\n\nDe omzetdaling is de omzetdaling van het kwartaal in 2021 ten gevolge van de coronavirusmaatregelen, exclusief de btw, op basis van:\n\n- de ontvangstbewijzen van de btw-aangiftes van een kwartaal in het kalenderjaar 2021. Als referentieperiode geldt het overeenstemmende kwartaal in het kalenderjaar 2019\n- een verklaring op eer door een erkende externe (fiscaal) accountant, bedrijfsrevisor of een gecertificeerde accountant over de omzet, exclusief btw, volgens de ontvangstbewijzen van de btw-aangiftes van een kwartaal  in het kalenderjaar 2021. Als referentieperiode geldt het overeenstemmende kwartaal in het kalenderjaar 2019.\n\nVoor ondernemingen die nog niet gestart waren in de voormelde referentieperiode is de omzet in de referentieperiode de verwachte omzet voor het overeenstemmend kwartaal in 2021, vermeld in het financieel plan dat neergelegd werd bij de oprichting van de onderneming.\n\nVoor ondernemingen die in de loop van voormelde referentieperiode gestart zijn, wordt de omzet vanaf de start tot het einde van voormelde referentieperiode herrekend naar een omzet van voormelde referentieperiode. De volgende formule wordt hierbij gehanteerd: de omzet vanaf de start van de onderneming tot het eind van voormelde referentieperiode wordt gedeeld door het aantal volle gepresteerde maanden in voormelde referentieperiode en vermenigvuldigd met 3.\n\nUitzonderlijke en éénmalige opbrengsten of inkomsten, die geen verband houden met de algemene bedrijfsvoering van de onderneming worden niet meegeteld voor de berekening van de omzetdaling.\n\n## Omvang steun\n\n##### 10% van de omzet\n\nDe steun bedraagt 10% van de omzet, exclusief btw, in de periode van 1 januari 2019 tot en met 31 december 2019.\n\n##### Berekening steun\n\nDeze steun wordt beperkt tot:\n\n- maximaal 50% van de niet gedekte vaste kosten in het kalenderjaar 2021. Niet gedekte vaste kosten is het verlies vóór aftrek van de belastingen. Het verlies vóór aftrek van belastingen wordt bepaald analoog aan de resultatenberekening van code 9903 van de jaarrekening.\n- het maximale subsidiebedrag dat op de volgende twee manieren kan worden bepaald:\n  - op basis van de verruimde tewerkstelling en de omzetdaling in het kalenderjaar 2021, overeenkomstig tabel 1: zie [Hoeveel steun kan toegekend worden?](https://www.vlaio.be/nl/subsidies-financiering/globalisatiemechanisme-2021/hoeveel-steun-kan-toegekend-worden)\n  - op basis van de minimale RSZ-tewerkstelling, de minimale omzet in de referentieperiode (kalenderjaar 2019) en de omzetdaling in het kalenderjaar 2021 overeenkomstig tabel 2: zie [Hoeveel steun kan toegekend worden?](https://www.vlaio.be/nl/subsidies-financiering/globalisatiemechanisme-2021/hoeveel-steun-kan-toegekend-worden)\n\nDe omzet in de referentieperiode waarop het steunpercentage wordt toegepast, wordt beperkt tot 75% als de omzetdaling in het kalenderjaar 2021 lager is dan 70% en er geen drie kwartalen in het kalenderjaar 2021 zijn met een omzetdaling van minstens 60%.\n\nBovendien wordt altijd de steun in het kader van het Vlaams beschermingsmechanisme 4 tot en met 11 en het terugbetaalbaar voorschot evenementensector oproep 2021 in mindering gebracht van de subsidie.\n\nEnkel wanneer er een positief saldo is, kan er steun worden toegekend.\n\nVoor meer informatie over de definitie van niet gedekte kosten, RSZ-tewerkstelling en verruimde tewerkstelling kan je raadplegen op [Hoeveel steun kan toegekend worden?](https://www.vlaio.be/nl/subsidies-financiering/globalisatiemechanisme-2021/hoeveel-steun-kan-toegekend-worden)\n\n##### **Europese Tijdelijke Kaderregeling**\n\nDeze maatregel werd aangemeld onder de Tijdelijke kaderregeling in het kader van de huidige COVID-19-uitbraak.\n\nEen lijst van VLAIO maatregelen die werden aangemeld onder dit artikel vind je terug op [Veel gestelde vragen: De-minimis](https://www.vlaio.be/nl/begeleiding-advies/financiering/overheidsmaatregelen/veelgestelde-vragen-de-minimis) (Welke steun valt er onder).\n\n## Aanvraagprocedure\n\n##### Aanvragen van 16 mei tot en met 13 juni\n\nDe online aanvraag kan vanaf 16 mei 2022 tot en met 13 juni 2022 via de online tool op [www.vlaio.be/nl/subsidies-financiering/globalisatiemechanisme-2021/aanvraagprocedure](https://www.vlaio.be/nl/subsidies-financiering/globalisatiemechanisme-2021/aanvraagprocedure). Raadpleeg zeker ook de handleiding die beschikbaar is in de rubriek Aanvraagprocedure op de website.\n\n##### Geen automatische goedkeuring\n\nEr gebeurt geen automatische goedkeuring. VLAIO zal elke aanvraag manueel onderzoeken en vervolgens beslissen of de subsidie wordt toegekend.\n\nBij de indiening zullen verschillende gegevens moeten ingevuld worden en stavingsdocumenten opgeladen worden.\n\nEen volledig overzicht vind je op [www.vlaio.be/nl/subsidies-financiering/globalisatiemechanisme-2021/aanvraagprocedure](https://www.vlaio.be/nl/subsidies-financiering/globalisatiemechanisme-2021/aanvraagprocedure).\n\n##### Beslissing\n\nDe beslissing wordt per e-mail meegedeeld aan de onderneming. **Een beslissing tot de uitbetaling van de steun kan pas gebeuren nadat de jaarrekening van het boekjaar 2021 werd neergelegd en beschikbaar is voor controle door VLAIO.**\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank).\n\n### Samengevat\n\nVoor wie\n\nvlaamse ondernemingen met min. € 600.000 omzet in 2019 én getroffen door verstrengde coronamaatregelen\n\nVoor wat\n\nomzetdaling van minstens 40% op jaarbasis, minstens 60% in 2 kwartalen én boekhoudkundig verlies in 2021\n\nSubsidie\n\n10% van de omzet, exclusief btw\n\n- [Wie komt in aanmerking](#wie-komt-in-aanmerking)\n- [Omzetdaling](#omzetdaling-)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n\n## Contact\n\nRaadpleeg ook de rubriek [Veelgestelde vragen](https://www.vlaio.be/nl/subsidies-financiering/globalisatiemechanisme/veelgestelde-vragen-verband-met-het-corona). Hier kan je o.m. een voorbeeld terugvinden van de steunberekening en meer informatie over de ter beschikkingstelling van de neergelegde jaarrekening.\n\nAgentschap Innoveren & Ondernemen\n\nAdres\n\nKoning Albert II-laan 35 bus 12\n\n1030Brussel\n\nBelgië\n\nTelefoon\n\nT [0800 20 555](tel:080020555)\n\nE-mail\n\n[info@vlaio.be](mailto:info@vlaio.be)\n\nWebsite\n\n[vlaio.be/nl/subsidies-financiering/globalisatiemechanisme-2021](https://www.vlaio.be/nl/subsidies-financiering/globalisatiemechanisme-2021)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/globalisatiemechanisme-2021",
      "title": "Globalisatiemechanisme 2021 | VLAIO"
    }
  },
  {
    "markdown": "# Digitale internationale commerciële bedrijfscommunicatie: subsidie van FIT\n\n[Download als PDF](/nl/download/pdf?file=generated-pdf/maatregelfiche-digitale_internationale_commerciele_bedrijfscommunicatie_subsidie_van_fit-311.pdf)\n\nLaatst gewijzigd op 25 nov 2024 ( [Alle wijzigingen](/nl/subsidies-financiering/subsidiedatabank/wijzigingen/311))\n\n### Samengevat\n\nVoor wie\n\nkmo's & vzw's met economische activiteit\n\nVoor wat\n\nvoor de externe ontwikkeling/vertaling van meertalige websites, sociale media, enz. ter ondersteuning van export\n\nSubsidie\n\nvan € 3.000 tot € 4.500\n\nBekijk ook het thema [Internationaal Ondernemen](https://www.vlaio.be/nl/begeleiding-advies/internationaal-ondernemen) op de website van VLAIO.\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraag- en uitbetalingsprocedure](#aanvraag--en-uitbetalingsprocedure)\n- [Cumulatie](#cumulatie)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n- [Coaching en advies](#initiatieven)\n\n## Wat houdt de maatregel in\n\nKmo's (incl. vzw's met economische activiteit) waarvan de exploitatiezetel gevestigd is in het Vlaamse Gewest, kunnen een forfaitaire subsidie bekomen bij Flanders Investment & Trade (FIT) voor de externe ontwikkeling én vertaling van meertalige websites of webshops, een bedrijfsfilm, 'sociale media' enz. (in een andere taal dan het Nederlands) ter ondersteuning van export-inspanningen. Enkel digitale bedrijfscommunicatie komt dus in aanmerking voor deze maatregel.\n\nDe tussenkomst bestaat uit een forfaitaire bijdrage van € 3.000 per goedgekeurd dossier (voor kmo's met weinig subsidiedossiers bij FIT in het verleden bedraagt de forfaitaire bijdrage € 4.500).\n\n## Wie komt in aanmerking\n\nDeze steunmaatregel staat open voor kmo’s  met een exploitatiezetel in het Vlaamse Gewest, die beantwoorden aan de volgende definitie:\n\n| ##### Criteria | ##### kmo |\n| --- | --- |\n| Tewerkstelling | minder dan 250 |\n| ofwel jaaromzet<br>ofwel balanstotaal | maximum € 50 miljoen<br>maximum € 43 miljoen |\n\n| ##### Zelfstandigheidscriterium |\n| --- |\n| Zelfstandigheid uit zich in het samentellen van de data van de steunvragende onderneming met deze van de participerende (vanaf meer dan 25% participatie) en verbonden (vanaf meer dan 50% participatie) ondernemingen (zie [Europese basisdefinitie van kmo](https://export.flandersinvestmentandtrade.com/nl/subsidies/europese-basisdefinitie-van-kmo \"(opent in een nieuw venster)\") op de website van FIT). |\n\nOok ondernemersorganisaties en (gemengde) kamers van koophandel die niet in aanmerking komen voor een structurele financiering bij FIT, komen in aanmerking voor deze maatregel.\n\nVzw's met een economische activiteit komen eveneens in aanmerking voor deze maatregel.\n\nWie komt **niet** in aanmerking:\n\n- Aanvragers die niet in orde zijn met de sociale en fiscale wetgeving;\n- Aanvragers die geen ondernemingsnummer hebben (uitgezonderd de (gemengde) kamers van koophandel in het buitenland);\n- Ondernemingen die hun verbintenissen t.a.v. FIT niet hebben nageleefd.\n\n## Wat komt in aanmerking\n\n##### Welke bedrijfscommunicatie\n\nJe kan van FIT steun krijgen bij de externe ontwikkeling én vertaling van digitale internationale commerciële bedrijfscommunicatie:\n\n- meertalige websites of webshops;\n- een bedrijfsfilm;\n- sociale media uitgevoerd door externe specialisten.\n\nWat komt niet in aanmerking:\n\n- digitale internationale bedrijfscommunicatie in het Nederlands;\n- gedrukte brochures en flyers;\n- inlassingen in gedrukte vakmedia;\n- handleidingen en technische bedrijfscommunicatie;\n- alle vormen van bedrijfscommunicatie die binnen het eigen bedrijf worden ontwikkeld;\n- vertaalopdrachten zonder ontwikkelingscomponenten.\n\n##### Belangrijke voorwaarden\n\n- De goederen en/of diensten waarvoor de digitale commerciële bedrijfscommunicatie wordt aangemaakt, creëren bij de productie, verwerking of prestatie een duidelijke toegevoegde waarde in het Vlaamse Gewest. Hierbij wordt in eerste instantie gekeken naar de rechtstreekse arbeidsplaatsen.\n- Het FIT logo moet worden vermeld op jouw website, webshop of in jouw bedrijfsfilms, met de vermelding \"This website/webshop/movie is developed with the support of:\"\n\n## Omvang steun\n\nDe steun bedraagt:\n\n- € 3.000;\n- € 4.500 voor kmo’s die sedert 1 september 2005 minder dan vier goedgekeurde subsidieaanvragen hebben bij FIT.\n\nEnkel externe facturen kunnen worden gesubsidieerd.\n\n##### De-minimis\n\nDeze maatregel valt onder de toepassing van de Europese de minimis-regelgeving. Hierdoor mag de de-minimissteun aan bedrijven over drie jaar gespreid niet meer dan € 300.000 bedragen. Meer informatie kan je terugvinden op [www.vlaio.be/de-minimis.](https://www.vlaio.be/de-minimis)\n\n## Aanvraag- en uitbetalingsprocedure\n\nDe aanvraag verloopt digitaal via de website.\n\nDe volledige elektronische aanvraag moet uiterlijk zeven kalenderdagen vóór de uitvoering door externen worden ingediend. Slechts bij aanvaarde hoogdringendheid kan hiervan worden afgeweken. Aanvragen ingediend tijdens de uitvoering of na de voltooiing van de opdracht kunnen nooit worden gesubsidieerd.\n\nFIT streeft ernaar om binnen 60 kalenderdagen na ontvangst van de volledige aanvraag een beslissing te nemen over de toekenning van de subsidie.\n\nDe subsidie wordt uitbetaald indien FIT uiterlijk zes maanden na goedkeuring in het bezit is van de bewijsstukken.\n\n## Cumulatie\n\nEr mag geen financiële steun van een andere instelling of overheid verkregen zijn voor deze bedrijfscommunicatie.\n\n## Blijf op de hoogte\n\nWil je op de hoogte blijven van wijzigingen van deze maatregel en andere maatregelen in de Subsidiedatabank? Dat kan via de gratis ' [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank)'.\n\n### Samengevat\n\nVoor wie\n\nkmo's & vzw's met economische activiteit\n\nVoor wat\n\nvoor de externe ontwikkeling/vertaling van meertalige websites, sociale media, enz. ter ondersteuning van export\n\nSubsidie\n\nvan € 3.000 tot € 4.500\n\nBekijk ook het thema [Internationaal Ondernemen](https://www.vlaio.be/nl/begeleiding-advies/internationaal-ondernemen) op de website van VLAIO.\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraag- en uitbetalingsprocedure](#aanvraag--en-uitbetalingsprocedure)\n- [Cumulatie](#cumulatie)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n- [Coaching en advies](#initiatieven)\n\n## Contact\n\nFlanders Investment & Trade\n\nAdres\n\nSimon Bolivarlaan 17\n\n1000Brussel\n\nBelgië\n\nTelefoon\n\nT [02 504 88 64](tel:025048864)\n\nE-mail\n\n[SubsidieDesk@fitagency.be](mailto:SubsidieDesk@fitagency.be)\n\nWebsite\n\n[export.flandersinvestmentandtrade.com/nl/subsidies/subsidie-digitale-internatio…](https://export.flandersinvestmentandtrade.com/nl/subsidies/subsidie-digitale-internationale-commerciele-bedrijfscommunicatie \"(opent in een nieuw venster)\")\n\n## Ook interessant\n\n[**Erasmus voor jonge ondernemers**\\\\\n\\\\\nDit Europees uitwisselingsprogramma voor ondernemers biedt nieuwe ondernemers de mogelijkheid om 1 tot 6 maanden te werken bij een ervaren kmo ...\\\\\n\\\\\nLees meer\\\\\n\\\\\nEen steunmaatregel van Europese overheid](/nl/subsidies-financiering/subsidiedatabank/erasmus-voor-jonge-ondernemers)\n\n[**Kmo-groeisubsidie: strategisch advies/aanwerving bij groeitraject**\\\\\n\\\\\nDeze subsidie ondersteunt kmo’s bij het verwerven van de ontbrekende strategische kennis die nodig is voor het realiseren van hun groeitraject. Die ...\\\\\n\\\\\nLees meer\\\\\n\\\\\nEen steunmaatregel van VLAIO](/nl/subsidies-financiering/subsidiedatabank/kmo-groeisubsidie-strategisch-adviesaanwerving-bij-groeitraject)\n\n[**Prins Albert Fonds: beurs voor jonge kaderleden in het buitenland**\\\\\n\\\\\nDit fonds heeft tot doel jonge kaderleden te vormen in internationaal ondernemen in een land buiten Europa. Jaarlijks ontvangen 30 personen een beurs ...\\\\\n\\\\\nLees meer\\\\\n\\\\\nEen steunmaatregel van Prins Albert Fonds](/nl/subsidies-financiering/subsidiedatabank/prins-albert-fonds-beurs-voor-jonge-kaderleden-het-buitenland)\n\n## Coaching en advies\n\n[**BikeValley**\\\\\n\\\\\nBikeValley is hét experience center dat draait rond de fiets- en wielerindustrie in Vlaanderen.\\\\\n\\\\\nLees meer\\\\\n\\\\\nEen initiatief van\\\\\nBikeValley](/nl/begeleiding-advies/expertisedatabank/bikevalley)\n\n[**Mentor Me - leer uit de ervaring van een doorwinterd ondernemer**\\\\\n\\\\\nElke succesvolle ondernemer kreeg ooit hulp. Ben je founder van een innovatieve start-up? Groei met begeleiding van een ervaren mentor uit ons netwerk\\\\\n\\\\\nLees meer\\\\\n\\\\\nEen initiatief van\\\\\nimec.istart, NOA, Start it@KBC](/nl/begeleiding-advies/expertisedatabank/mentor-me-leer-uit-de-ervaring-van-een-doorwinterd-ondernemer)\n\n[**Flanders DC**\\\\\n\\\\\nFlanders DC is het unieke aanspreekpunt voor ondernemers in de design- en modesector. \\\\\n\\\\\nLees meer\\\\\n\\\\\nEen initiatief van\\\\\nFlanders DC](/nl/begeleiding-advies/expertisedatabank/flanders-dc)\n\n[**Brics - een beter bouwbedrijf start hier!**\\\\\n\\\\\nBen je een kmo in de bouwsector? Ontdek het groeipotentieel van jouw bedrijf met de begeleidings- en netwerkprogramma's van Brics.\\\\\n\\\\\nLees meer\\\\\n\\\\\nEen initiatief van\\\\\nEmbuild Vlaanderen](/nl/begeleiding-advies/expertisedatabank/brics-een-beter-bouwbedrijf-start-hier)\n\n[**Catalisti - innovatie versnellen in chemie- en kunststofsector**\\\\\n\\\\\nDeze cluster brengt bedrijven, universiteiten en onderzoeksinstituten samen om duurzame innovatie in de chemie en kunststoffen te bevorderen.\\\\\n\\\\\nLees meer\\\\\n\\\\\nEen initiatief van\\\\\nCatalisti](/nl/begeleiding-advies/expertisedatabank/catalisti-innovatie-versnellen-chemie-en-kunststofsector)\n\n[**VIL - Empowering logistics**\\\\\n\\\\\nSpeerpuntcluster voor logistiek en transport. Duurzaam, digitaal en wendbaar zijn de kenmerken van het netwerk. \\\\\n\\\\\nLees meer\\\\\n\\\\\nEen initiatief van\\\\\nVIL](/nl/begeleiding-advies/expertisedatabank/vil-empowering-logistics)\n\n[**Flux50 - samen werken aan het energiesysteem van de toekomst**\\\\\n\\\\\nDe kernfacilitator in Vlaanderen voor innovatieve energieprojecten.\\\\\n\\\\\nLees meer\\\\\n\\\\\nEen initiatief van\\\\\nFlux50](/nl/begeleiding-advies/expertisedatabank/flux50-samen-werken-aan-het-energiesysteem-van-de-toekomst)\n\n[Check alle initiatieven waarop je beroep kan doen](/nl/begeleiding-advies/expertisedatabank/zoek)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/digitale-internationale-commerciele-bedrijfscommunicatie-subsidie-van-fit",
      "title": "Digitale internationale commerciële bedrijfscommunicatie: subsidie van FIT | VLAIO"
    }
  },
  {
    "markdown": "# Doelgroepvermindering oudere werknemers\n\nLaatst gewijzigd op 17 nov 2017 ( [Alle wijzigingen](/nl/subsidies-financiering/subsidiedatabank/wijzigingen/353))\n\nGeen aanvraag meer mogelijk\n\n\n- [Contact](#contact)\n\n## Wat houdt de maatregel in\n\nDeze doelgroepvermindering kende een vermindering van de werkgeversbijdragen toe bij de aanwerving van werknemers van 54 jaar of meer. Deze doelgroepvermindering werd geregionaliseerd ingevolge de zesde staatshervorming.\n\n- [Contact](#contact)\n\n## Contact\n\nVoor meer inlichtingen kan u best contact opnemen met het Departement Werk en Sociale Economie die zal instaan voor de nieuwe doelgroepverminderingen.\n\nDepartement Werk en Sociale Economie (Vlaamse Overheid)\n\nAfdeling / Dienst\n\nDienst Tewerkstelling\n\nAdres\n\nKoning Albert II laan 35 bus 20\n\n1030Brussel\n\nBelgië\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/doelgroepvermindering-oudere-werknemers",
      "title": "Doelgroepvermindering oudere werknemers | VLAIO"
    }
  },
  {
    "markdown": "# Projectsteun voor innovaties in de landbouw\n\nLaatst gewijzigd op 15 jan 2018 ( [Alle wijzigingen](/nl/subsidies-financiering/subsidiedatabank/wijzigingen/334))\n\nGeen aanvraag meer mogelijk\n\n\n### Samengevat\n\nVoor wie\n\nondernemingen uit de land-en tuinbouwsector\n\nVoor wat\n\nondersteuning van innovatieve ideeën en concepten in de productie, verwerking en afzet van landbouwproducten\n\nSubsidie (via oproep)\n\nvan 40% van de subsidiabele investeringskost\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Contact](#contact)\n- [Ook interessant](#maatregelen)\n\n## Wat houdt de maatregel in\n\nDeze maatregel van het Departement Landbouw en Visserij stimuleert pure innovatie en vernieuwing op het land- en tuinbouwbedrijf. Via de projectsteun wil het VLIF innovatieve ideeën en concepten op het vlak van productie, verwerking en afzet van landbouwproducten realiseren. De steun wordt verstrekt in de vorm van een kapitaalpremie en bedraagt 40% van de subsidiabele investeringskost.\n\nDe oproep in 2018 liep van 2 januari 2018  tot en met 31 maart 2018.\n\nDeze steun vormt een aanvulling op de reguliere [Investeringssteun voor de land-en-tuinbouwsector (VLIF](https://www.vlaio.be/nl/subsidies-financiering/subsidiedatabank/investeringssteun-voor-de-land-en-tuinbouwsector-vlif)). Oproepen in de toekomst zullen worden meegedeeld via deze maatregel.\n\n## Wie komt in aanmerking\n\nDeze maatregel richt zich tot bij het Departement Landbouw en Visserij geïdentificeerde landbouwers, die voldoen aan volgende voorwaarden:.\n\n- de begunstigde is landbouwer en het landbouwbedrijf waar de investeringen plaatsvinden ligt in het Vlaams Gewest;\n- de begunstigde houdt een projectboekhouding bij;\n- de begunstigde is in orde met de wettelijke administratie voor het innovatieproject;\n- de begunstigde maakt een eindrapport op;\n- pas na de kennisgeving van de selectie wordt de investering aangevat\n\n## Wat komt in aanmerking\n\nVia deze maatregel zijn innovatieve investeringstypes subsidiabel die nog niet beschikbaar zijn op de [VLIF-lijst van subsidiabele investeringen](http://lv.vlaanderen.be/sites/default/files/attachments/vlif_subsidiabele_investeringslijst.pdf). Daarnaast zijn ook investeringstypes subsidiabel die reeds opgenomen werden op de VLIF-lijst, maar die tegelijk ook een duidelijk aantoonbare innovatie inhouden. Innovaties die zich in een eindfase van ontwikkeling bevinden en uitgetest worden in praktijkomstandigheden op land- en tuinbouwbedrijven zijn eveneens subsidiabel via deze maatregel.\n\nDe kosten die in aanmerking komen zijn:\n\n- Innovatie onroerende en roerende investeringen;\n- Software en sturingsprogramma’s noodzakelijk voor deze investeringen;\n\nAlgemene kosten met het project verbonden zoals onderzoeks-, studie- en begeleidingskosten en resultaatsmeting (beperkt tot 20% van de totale projectkost).\n\n## Omvang steun\n\nDe steun wordt verstrekt in de vorm van een kapitaalpremie en bedraagt 40% van de subsidiabele investeringskost.\n\nDe subsidiabele kost is geplafonneerd op € 500.000 ofwel € 200.000 subsidie.\n\nDe geselecteerde subsidiabele investeringskosten bedragen minimaal € 25.000.\n\n## Aanvraagprocedure\n\nDe steunaanvraag wordt ingediend via het [e-loket](https://www.landbouwvlaanderen.be/eLoket/Domain.Eloket.Portaal.Wui).\n\nDe projecten zullen geselecteerd worden op basis van de mate van innovatie, de mate van economische, sociale of ecologische impact, de mate waarin het project concreet, realistisch en uitvoerbaar is, de mate waarin de investering aansluit bij een samenwerking in de keten of ketenoverschrijdend is.\n\n### Samengevat\n\nVoor wie\n\nondernemingen uit de land-en tuinbouwsector\n\nVoor wat\n\nondersteuning van innovatieve ideeën en concepten in de productie, verwerking en afzet van landbouwproducten\n\nSubsidie (via oproep)\n\nvan 40% van de subsidiabele investeringskost\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Contact](#contact)\n- [Ook interessant](#maatregelen)\n\n## Contact\n\nMeer informatie over deze maatregel kan u terugvinden op de [lv.vlaanderen.be/nl/subsidies/vlif-steun/projectsteun-voor-innovaties-de-landbouw-0 website](https://lv.vlaanderen.be/nl/subsidies/vlif-steun/projectsteun-voor-innovaties-de-landbouw-0 website).\n\nIndienen voor deze oproep kan tot en met 31 maart 2018.\n\nDepartement Landbouw en Visserij (Vlaamse Overheid)\n\nAdres\n\nKoning Albert II laan 35 bus 40\n\n1030Brussel\n\nBelgië\n\nWebsite\n\n[lv.vlaanderen.be/nl/subsidies/vlif-steun/projectsteun-voor-innovaties-de-landbo…](https://lv.vlaanderen.be/nl/subsidies/vlif-steun/projectsteun-voor-innovaties-de-landbouw-0 website)\n\nContactpersoon\n\nMichael Van Zeebroeck\n\nE-mail\n\n[michael.vanzeebroeck@lv.vlaanderen.be](mailto:michael.vanzeebroeck@lv.vlaanderen.be)\n\nTelefoon\n\nT [02 552 78 32](tel:025527832)\n\n## Ook interessant\n\n[**Landbouw en tuinbouw: investerings- en innovatiesteun**\\\\\n\\\\\nVia het Vlaams Landbouwinvesteringsfonds (VLIF) wordt er steun verleend aan de Vlaamse land- en tuinbouwsector door duurzame investeringen te ...\\\\\n\\\\\nLees meer\\\\\n\\\\\nEen steunmaatregel van Agentschap Landbouw en Zeevisserij](/nl/subsidies-financiering/subsidiedatabank/landbouw-en-tuinbouw-investerings-en-innovatiesteun)\n\n[**LEADER: subsidies voor plattelandsontwikkeling**\\\\\n\\\\\nLEADER is een subsidieprogramma voor plattelandsontwikkeling, waarbij lokale gemeenschappen zelf aan zet zijn om de lokale noden, relevante ...\\\\\n\\\\\nLees meer\\\\\n\\\\\nEen steunmaatregel van de Europese overheid, aangevuld met Vlaamse en provinciale middelen](/nl/subsidies-financiering/subsidiedatabank/leader-subsidies-voor-plattelandsontwikkeling)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/projectsteun-voor-innovaties-de-landbouw",
      "title": "Projectsteun voor innovaties in de landbouw | VLAIO"
    }
  },
  {
    "markdown": "# Vrijstelling van roerende voorheffing op interesten van leningen (crowdlending)\n\n[Download als PDF](/nl/download/pdf?file=generated-pdf/maatregelfiche-vrijstelling_van_roerende_voorheffing_op_interesten_van_leningen_crowdlending-199.pdf)\n\nLaatst gewijzigd op 31 mrt 2024 ( [Alle wijzigingen](/nl/subsidies-financiering/subsidiedatabank/wijzigingen/199))\n\n### Samengevat\n\nVoor wie\n\nparticulieren die kleine ondernemingen (max. 4 j.) financieren\n\nVoor wat\n\ncredit crowdfunding projecten op erkende platformen\n\nVrijstelling van roerende voorheffing op de interesten\n\neerste schijf van € 16.270 (aj. 2025)\n\nBekijk ook de rubriek [Crowdfunding](https://www.vlaio.be/nl/begeleiding-advies/financiering/mogelijke-financieringsbronnen/crowdfunding) op de VLAIO website.\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Erkende crowdfundingplatformen](#erkende-crowdfundingplatformen)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n- [Coaching en advies](#initiatieven)\n\n## Wat houdt de maatregel in\n\nEen kredietgever die een lening aangaat ter financiering van een crowdfundingproject van een startende onderneming op [een door de FSMA erkend crowdfundingplatform](https://www.vlaio.be/nl/subsidies-financiering/subsidiedatabank/vrijstelling-van-roerende-voorheffing-op-interesten-van#Erkende-crowdfundingplatformen), kan genieten van een vrijstelling van roerende voorheffing op de interesten van de leningen ten belope van de eerste schijf van € 9.965 per jaar (basisbedrag).\n\nEenmanszaken kunnen geen kredietnemer zijn.\n\n## Wie komt in aanmerking\n\n##### Kredietnemer\n\nDe kredietnemer (begunstigde onderneming **)** mag maximum 48 maanden ingeschreven zijn in de Kruispuntbank van Ondernemingen (KBO) of in een gelijkaardig register in een andere lidstaat van de Europese Economische Ruimte (EER). Bovendien dient de kredietnemer te beantwoorden aan de definitie van kleine vennootschap (die op overeenkomstige wijze moet beantwoorden aan de criteria opgenomen in artikel 1:24, §§ 1 tot 6, van het Wetboek van vennootschappen en verenigingen). Dit houdt in dat voor het laatst afgesloten boekjaar niet meer dan één van volgende criteria wordt overschreden:\n\n- jaargemiddelde van het personeelsbestand: 50 werknemers;\n- jaaromzet, exclusief btw: € 11.250.000;\n- balanstotaal: € 6.000.000;\n\nOpgelet! Deze definitie is van toepassing op boekjaren vanaf 1 januari 2024. Meer informatie over de oude en nieuwe definitie en de uitgestelde werking kan je vinden op de VLAIO-pagina Kmo-definitie? Verschil Europese en fiscale definitie > [Fiscale definitie](https://www.vlaio.be/nl/begeleiding-advies/financiering/overheidsmaatregelen/kmo-definitie-verschil-europese-en-fiscale-definitie#fiscale-definitie).\n\nWanneer meer dan één van de criteria worden overschreden of niet meer worden overschreden, heeft dit slechts gevolgen wanneer dit zich in twee opeenvolgende boekjaren voordoet. De gevolgen gaan dan in vanaf het daaropvolgende boekjaar. Opgelet: hiervan wordt éénmalig afgeweken voor boekjaren die afsluiten na 31 december 2023. Zie [Fiscale definitie](https://www.vlaio.be/nl/begeleiding-advies/financiering/overheidsmaatregelen/kmo-definitie-verschil-europese-en-fiscale-definitie#fiscale-definitie) op deze VLAIO pagina.\n\nIn het geval van verbonden vennootschappen, moeten de criteria inzake omzet en balanstotaal op geconsolideerde (gegroepeerde) basis worden berekend. Wat het criterium personeelsbestand betreft, wordt het aantal werknemers opgeteld dat door elk van de betrokken verbonden vennootschappen jaarlijks gemiddeld wordt tewerkgesteld.\n\nWanneer er boekhoudkundig geen consolidatie wordt opgemaakt, kan men kiezen voor een alternatieve consolidatie (verhoging van de drempels met 20%).\n\nEen vennootschap die zijn activiteit start, en dus niet beschikt over deze cijfers, moet de criteria bij het begin van het boekjaar te goeder trouw schatten.\n\nOpgelet: eenmanszaken kunnen geen kredietnemer zijn.\n\nVzw’s komen voor deze maatregel enkel in aanmerking indien ze onderworpen zijn aan de vennootschapsbelasting.\n\n##### Kredietgeve **r**\n\nDe kredietgever is een natuurlijk persoon, inwoner of niet-inwoner, die deze lening voor minimaal 4 jaar afsluit buiten zijn beroepswerkzaamheid.\n\n## Wat komt in aanmerking\n\nOm in aanmerking te komen voor dit fiscaal voordeel moet de kredietgever voldoen aan bepaalde voorwaarden:\n\n- de lening is afgesloten op basis van een jaarlijks te betalen interestvoet en moet een minimale looptijd van 4 jaar hebben;\n- de lening is ten gunste van een startende onderneming (bedrijf dat ten hoogste 48 maanden is ingeschreven in de KBO);\n- de lening kan niet worden afgesloten met het oog op de herfinanciering van een andere lening;\n- de lening moet afgesloten worden op een crowdfundingplatform dat door de FSMA is vergund als crowdfundingdienstverlener (zie rubriek Erkende crowdfundingplatformen).\n\nHet moet gaan om nieuwe leningen die de financiering van nieuwe initiatieven beogen. De herfinancieringsleningen worden niet in aanmerking genomen.\n\n## Omvang steun\n\nOp de intresten die jaarlijks worden ontvangen uit deze leningen (van minimaal 4 jaar) moet geen roerende voorheffing worden betaald op de eerste schijf van € 16.270 (aj. 2025). Normaal bedraagt deze roerende voorheffing 30%.\n\n## Aanvraagprocedure\n\nDe belastingplichtigen die onderworpen zijn aan de personenbelasting moeten in hun hoedanigheid van kredietgever, in hun jaarlijkse aangifte in de inkomstenbelastingen melding maken van het aantal leningen die ze hebben afgesloten in het kader van deze maatregel.\n\nEnkel de interesten met betrekking tot de eerste schijf van € 16.270 (aj. 2025) die door de belastingplichtige wordt uitgeleend, zijn gedurende een periode van vier jaar vrijgesteld. Bijgevolg, wanneer een belastingplichtige (in voorkomend geval, globaal) een hoger bedrag heeft uitgeleend, moet hij dat excedent vermelden in zijn aangifte, behalve wanneer de roerende voorheffing door de kredietnemer werd ingehouden op dat gedeelte.\n\nDe startende ondernemingen moeten vanaf het jaar dat volgt op het jaar waarin de beoogde lening werd afgesloten, jaarlijks vóór 31 maart een document opstellen dat:\n\n- het bedrag vermeldt van de gedurende het vorige jaar betaalde interesten;\n- bevestigt of de onderneming al dan niet gedurende het volledige voorafgaande jaar of, indien de lening in de loop van het voorafgaande jaar werd afgesloten, gedurende het volledige gedeelte van dat jaar vanaf de datum waarop de lening werd afgesloten, voldeed aan bepaalde voorwaarden.\n\nDit document moet vóór 31 maart van elk jaar vanaf het jaar dat volgt op het jaar waarin de beoogde lening werd afgesloten worden bezorgd aan de kredietgever en een afschrift moet hiervan worden bezorgd aan de Administratie. Vanaf 1 januari 2020 kan dit afschrift nog enkel elektronisch worden bezorgd aan de taxatiedienst waarvan de kredietnemer afhangt.\n\nDe kredietgever moet zijn exemplaar van de bedoelde documenten ter beschikking houden van de Administratie en, in voorkomend geval, voorleggen.\n\nMeer informatie hierover kan je terugvinden in de [Circulaire 2017/C/17 betreffende de vrijstelling van interesten van bepaalde leningen afgesloten via een crowdfundingplatform](https://eservices.minfin.fgov.be/myminfin-web/pages/fisconet/document/7d01ea6c-038c-4f4c-9327-da5bb5af1c99 \"(opent in een nieuw venster)\"), alsook het 1e Addendum [Circulaire 2018/C/24](https://eservices.minfin.fgov.be/myminfin-web/pages/fisconet/document/24451c37-f1d4-40d8-b2be-770724186832 \"(opent in een nieuw venster)\") en het [2de Addendum Circulaire 2022/C/8](https://eservices.minfin.fgov.be/myminfin-web/pages/fisconet/document/0b0a7421-0368-4292-a4fe-8e377cfa8b5f \"(opent in een nieuw venster)\") in de [Fisconetplus databank](https://eservices.minfin.fgov.be/myminfin-web/pages/fisconet#!/ \"(opent in een nieuw venster)\").\n\n## Erkende crowdfundingplatformen\n\nCrowdfundingplatformen die financiële crowdfunding aanbieden moeten beschikken over een vergunning als 'crowdfundingdienstverlener'. Voor meer informatie zie [Mogelijke financieringsbronnen: Crowdfunding](https://www.vlaio.be/nl/begeleiding-advies/financiering/mogelijke-financieringsbronnen/crowdfunding) > Reglementair kader voor Crowdfunding.\n\nMomenteel zijn dit de platformen die een Nederlandstalige site aanbieden, zich richten op projecten in het Vlaams Gewest en waar deze maatregel kan worden toegepast: [Bolero Crowdfunding](https://crowdfunding.bolero.be/nl \"(opent in een nieuw venster)\"), [Ecco Nova](https://www.ecconova.com/ \"(opent in een nieuw venster)\"), [Horecacrowdfunding,](https://horecacrowdfunding.be/ \"(opent in een nieuw venster)\") [Lookandfin,](https://www.lookandfin.com/nl_BE/ \"(opent in een nieuw venster)\") [LITA.co](https://be.lita.co/ \"(opent in een nieuw venster)\"), [Spreds](https://www.spreds.com/nl \"(opent in een nieuw venster)\") en [WinWinner](https://www.winwinner.be/ik-zoek-financiering \"(opent in een nieuw venster)\").\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank).\n\n### Samengevat\n\nVoor wie\n\nparticulieren die kleine ondernemingen (max. 4 j.) financieren\n\nVoor wat\n\ncredit crowdfunding projecten op erkende platformen\n\nVrijstelling van roerende voorheffing op de interesten\n\neerste schijf van € 16.270 (aj. 2025)\n\nBekijk ook de rubriek [Crowdfunding](https://www.vlaio.be/nl/begeleiding-advies/financiering/mogelijke-financieringsbronnen/crowdfunding) op de VLAIO website.\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Erkende crowdfundingplatformen](#erkende-crowdfundingplatformen)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n- [Coaching en advies](#initiatieven)\n\n## Contact\n\nMeer informatie over dit fiscaal voordeel, met als juridische basis [artikel 21, eerste lid, 13°, WIB 92°](https://eservices.minfin.fgov.be/myminfin-web/pages/public/fisconet/compare/dd404f51-0c20-4df6-94ed-d23a4a54ba41/5c05469c-f18f-4b9a-81ea-6ff7cd2222e4/5c05469c-f18f-4b9a-81ea-6ff7cd2222e4 \"(opent in een nieuw venster)\") kan je ook vinden in de ' [Circulaire 2017/C/17 betreffende de vrijstelling van interesten van bepaalde leningen afgesloten via een crowdfundingplatform](https://eservices.minfin.fgov.be/myminfin-web/pages/fisconet/document/7d01ea6c-038c-4f4c-9327-da5bb5af1c99 \"(opent in een nieuw venster)\")' en de [Commentaar van art. 21, WIB 92](https://eservices.minfin.fgov.be/myminfin-web/pages/public/fisconet/compare/3ab1d25d-9d03-4a58-bfda-9db9c5f6394a/98a51797-01fe-4c00-8c4f-2d3fbafc90af/98a51797-01fe-4c00-8c4f-2d3fbafc90af \"(opent in een nieuw venster)\") in de databank [Fisconetplus](https://eservices.minfin.fgov.be/myminfin-web/pages/public/fisconet \"(opent in een nieuw venster)\").\n\nFOD Financiën\n\nAfdeling / Dienst\n\nContactcenter\n\nAdres\n\nKoning Albert II-laan 33 bus 25\n\n1030Brussel\n\nBelgië\n\nTelefoon\n\nT [02 572 57 57](tel:025725757)\n\nWebsite\n\n[financien.belgium.be](http://financien.belgium.be/ \"(opent in een nieuw venster)\")\n\n## Ook interessant\n\n[**Winwinlening**\\\\\n\\\\\nMet de Winwinlening moedigt de Vlaamse overheid particulieren aan om achtergestelde leningen aan kmo's te verstrekken met een looptijd van 5 tot 10 ...\\\\\n\\\\\nLees meer\\\\\n\\\\\nEen steunmaatregel van PMV](/nl/subsidies-financiering/subsidiedatabank/winwinlening)\n\n[**Tax Shelter voor startende ondernemingen**\\\\\n\\\\\nParticulieren kunnen een belastingvermindering bekomen van 30 of 45% indien zij rechtstreeks of onrechtstreeks investeren in een startende ...\\\\\n\\\\\nLees meer\\\\\n\\\\\nEen steunmaatregel van FOD Financiën](/nl/subsidies-financiering/subsidiedatabank/tax-shelter-voor-startende-ondernemingen)\n\n[**Vriendenaandeel**\\\\\n\\\\\nMet het Vriendenaandeel moedigt de Vlaamse overheid particulieren aan om rechtstreeks kapitaal te investeren in kmo's gevestigd in het Vlaamse Gewest ...\\\\\n\\\\\nLees meer\\\\\n\\\\\nEen steunmaatregel van PMV](/nl/subsidies-financiering/subsidiedatabank/vriendenaandeel)\n\n## Coaching en advies\n\n[**Contactdagen financiering & subsidies**\\\\\n\\\\\nOp de contactdag krijg je advies op maat over subsidies en financiering.\\\\\n\\\\\nLees meer\\\\\n\\\\\nEen initiatief van\\\\\nVLAIO](/nl/begeleiding-advies/expertisedatabank/contactdagen-financiering-subsidies)\n\n[**Financieringsadvies op maat**\\\\\n\\\\\nExperten binnen VLAIO zoeken voor je uit welke subsidies en financieringen bij jouw project passen.\\\\\n\\\\\nLees meer\\\\\n\\\\\nEen initiatief van\\\\\nVLAIO](/nl/begeleiding-advies/expertisedatabank/financieringsadvies-op-maat)\n\n[Check alle initiatieven waarop je beroep kan doen](/nl/begeleiding-advies/expertisedatabank/zoek)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/vrijstelling-van-roerende-voorheffing-op-interesten-van-leningen-crowdlending",
      "title": "Vrijstelling van roerende voorheffing op interesten van leningen (crowdlending) | VLAIO"
    }
  },
  {
    "markdown": "# Vlaams beschermingsmechanisme 4 (steunperiode maand januari)\n\nLaatst gewijzigd op 11 feb 2021 ( [Alle wijzigingen](/nl/subsidies-financiering/subsidiedatabank/wijzigingen/4919))\n\nGeen aanvraag meer mogelijk\n\n\n### Samengevat\n\nVoor wie\n\nzelfstandigen en ondernemingen\n\nVoor wat\n\nverplichte sluiting of omzetdaling van minstens 60% in januari 2021\n\nSubsidie\n\n10% van de omzet tijdens de referentieperiode (5% voor bijberoepers)\n\n- [Wie komt in aanmerking](#wie-komt-in-aanmerking)\n- [Omzetdaling](#omzetdaling)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Contact](#contact)\n\n## Wat houdt de maatregel in\n\nDeze premie is er voor ondernemers in het Vlaamse Gewest die door de maatregelen van het Overlegcomité vanaf 28 oktober 2020, inzake het coronavirus te kampen hebben met een omzetdaling van minstens 60% in de periode van 1 januari 2021 tot en met 31 januari 2021, t.o.v. dezelfde periode van 2020.\n\nWie verplicht moet sluiten kan voor de sluitingsperiode steun aanvragen zonder de omzetdaling aan te tonen.\n\nDe premie bedraagt 10% van de omzet tijdens dezelfde periode in 2020, beperkt tot een bepaald bedrag dat varieert in functie van het aantal RSZ ingeschreven werknemers. Zelfstandigen in bijberoep krijgen 5% steun.\n\nDeze premie kan je aanvragen vanaf 16 februari tot en met 15 maart 2021 op de website van het Agentschap Innoveren & Ondernemen (VLAIO): [Vlaams beschermingsmechanisme 4](https://www.vlaio.be/nl/subsidies-financiering/vlaams-beschermingsmechanisme-4). Lees zeker [de handleiding (beschikbaar vanaf 15 feburari)](https://www.vlaio.be/nl/subsidies-financiering/vlaams-beschermingsmechanisme-4/hoe-vraag-je-het-vlaams) voor de aanvraag en de [veelgestelde vragen](https://www.vlaio.be/nl/subsidies-financiering/vlaams-beschermingsmechanisme-4/veelgestelde-vragen-verband-met-het-vlaams)!\n\n**Bereid je aanvraag zorgvuldig voor: elke manuele aanpassing (rechtzetten van fouten na de indiening) vertraagt het uitbetalingsproces aanzienlijk!**\n\n## Wie komt in aanmerking\n\n##### Ondernemingen die open zijn met een omzetdaling van 60% of verplicht moesten sluiten\n\nDeze premie is er voor de onderneming met een exploitatiezetel in het Vlaamse Gewest:\n\n- die open is maar die ingevolge de maatregelen van het Overlegcomité vanaf 28 oktober 2020 inzake het coronavirus en de daaruit voortvloeiende maatregelen van de bevoegde autoriteiten inzake burgerlijke veiligheid geconfronteerd wordt met een omzetdaling van minstens 60% in de periode van 1 januari 2021 tot en met 31 januari 2021\n\nDe referentieperiode is de overeenkomstige periode in de maand januari 2020.\n\nDeze premie is er ook voor de onderneming met een exploitatiezetel in het Vlaamse Gewest:\n\n- die verplicht gesloten is in de periode tussen 1 januari 2021 en 31 januari 2021\n- die verplicht gesloten is in de periode tussen 1 januari 2021 en 14 januari 2021 of tussen 15 januari 2021 en 31 januari 2021\n\nDeze ondernemingen moeten hun omzetdaling niet aantonen als ze steun aanvragen voor de periode die ze verplicht werden te sluiten.\n\nOndernemingen die hoofdzakelijk toeleveren aan een gesloten sector kunnen eveneens kiezen voor de periode van verplichte sluiting van hun afnemers. In dat geval moeten ze evenwel ook een omzetdaling van minstens 60% hebben.\n\nBen je een restaurant dat in de periode van 1 januari 2020 tot en met 31 januari 2020 50% of meer van zijn omzet uit take away-activiteiten haalde, dan moet je ook de omzetdaling aantonen, om in aanmerking te komen voor steun.\n\nJe bent een café of restaurant als je als hoofdactiviteit de volgende RSZ- of btw-NACE-code hebt in de Kruispuntbank van Ondernemingen (KBO):\n\n- 56101 - Eetgelegenheden met volledige bediening;\n- 56102 - Eetgelegenheden met beperkte bediening;\n- 56301 - Cafés en bars.\n\nZij moeten meer dan 50% van hun omzet halen uit deze activiteit.\n\nBovendien moet je beantwoorden aan volgende voorwaarden:\n\n##### Zelfstandigen en ondernemingen\n\nJe komt in aanmerking als je op 1 januari 2021 tot één van de volgende categorieën behoort:\n\n- Zelfstandige in hoofdberoep\n- Zelfstandige in bijberoep die in 2019 een beroepsinkomen (netto belastbaar inkomen) heeft van minstens € 13.993,78\n- Zelfstandige in bijberoep die in 2019 een beroepsinkomen (netto belastbaar inkomen) heeft tussen € 6.996,89 en € 13.993,78 en als loontrekkende minder dan 80% is tewerkgesteld (= helft van de premie)\n- Een vennootschap met rechtspersoonlijkheid van privaat recht met minstens 1 werkend vennoot of minstens 1 voltijdsequivalent bij de RSZ ingeschreven personeelslid\n- Een buitenlandse onderneming met vergelijkbaar statuut met minstens 1 werkend vennoot of minstens 1 voltijdsequivalent bij de RSZ ingeschreven personeelslid\n- Een vereniging met economische activiteit met minstens 1 voltijdsequivalent bij de RSZ ingeschreven personeelslid.\n\nEen startende zelfstandige die in 2019 geen volledig beroepsinkomen heeft, wordt gelijkgesteld met één van bovenstaande gevallen gelet op het verwachte beroepsinkomen, vermeld in het financieel plan.\n\nGepensioneerden die een zelfstandige activiteit uitoefenen en student-zelfstandigen komen in aanmerking voor zover ze voldoen aan voormelde voorwaarden. Ook journalisten en andere beroepscategorieën die van rechtswege zijn vrijgesteld van de wettelijke bijdragen kunnen genieten van deze steunmaatregel.\n\n##### Algemene voorwaarden\n\n- De onderneming of zelfstandige is volgens de Kruispuntbank van Ondernemingen (KBO) op 1 januari 2021 actief. Ondernemingen die zich in een niet-actieve toestand bevinden zijn uitgesloten (bijvoorbeeld ingeval van faillissement, vereffening, stopzetting, enzovoort).\n- De onderneming heeft op 1 januari 2021 een actieve exploitatie- of uitbatingszetel in het Vlaamse Gewest.\n\n##### Uitgesloten ondernemingen\n\nVolgende ondernemingen zijn uitgesloten:\n\n- holdingvennootschappen;\n- patrimoniumvennootschappen (verhuur en exploitatie van eigen of geleased niet-residentieel onroerend goed, exclusief terreinen);\n- managementvennootschappen;\n- ondernemingen waarvan de zaakvoerder als bestuurder of vennoot verbonden is met een andere onderneming die de subsidie heeft ontvangen en waaraan zij zakelijke diensten verlenen;\n- de ondernemingen die achterstallige schulden hebben bij VLAIO naar aanleiding van een terugvordering van een onterecht ontvangen corona hinderpremie, corona compensatiepremie, corona ondersteuningspremie of een Vlaams Beschermingsmechanisme;\n- de ondernemingen die op 1 januari 2021 nog niet opgestart waren en niet beschikten over een actieve exploitatiezetel in het Vlaamse Gewest overeenkomstig de KBO.\n- [middelgrote en grote ondernemingen die op 31 december 2019 in moeilijkheden waren](https://www.vlaio.be/nl/subsidies-financiering/vlaams-beschermingsmechanisme-4/wie-heeft-recht-op-het-vlaams/wat-is-een)\n- kleine ondernemingen die op 31 december 2019 in moeilijkheden waren en momenteel in een nationale insolventieprocedure (WCO) zitten;\n- de kredietinstellingen en de financiële instellingen die onder toezicht vallen van de Nationale Bank van België.\n\n## Omzetdaling\n\n##### Omzetdaling 60%\n\nJe moet als onderneming een omzetdaling van minstens 60% hebben ten gevolge van vermelde exploitatiebeperkingen door de coronamaatregelen in in de periode van 1 januari 2021 tot en met 31 januari 2021.\n\nDe referentieperiode is de overeenkomstige periode in januari 2020.\n\nDe omzetdaling is de daling van de omzet (excl. btw) ingevolge verminderde prestaties door de vermelde exploitatiebeperkingen, dus niet door uitgestelde facturatie. De omzetdaling wordt aangetoond op basis van een van volgende elementen:\n\n- dagontvangsten\n- geleverde prestaties\n- tijdsregistratie\n\nJe moet deze omzetdaling motiveren: Zie aanvraagprocedure.\n\nOndernemingen die verplicht werden te sluiten dienen de exploitatiebeperking niet te motiveren in de aanvraag.\n\nUitzonderlijke en éénmalige opbrengsten of inkomsten worden niet meegeteld voor de berekening van de omzetdaling.\n\n##### Je had een zeer lage omzet in de referentieperiode?\n\nAls je een abnormaal lage omzet realiseerde door bepaalde uitzonderlijke omstandigheden (zwangerschapsverlof, arbeidsongeschiktheid, hinder wegenwerken, sluiting door renovatiewerken,…) dan mag je de periode vervangen door een andere referentieperiode uit het jaar **2019**. In je aanvraag moet je wel motiveren waarom je voor een andere referentieperiode kiest.\n\n##### Je bent een startende onderneming?\n\nDan vergelijk je de gerealiseerde omzet in de periode van omzetdaling in 2021 met de verwachte omzet uit je financieel plan voor diezelfde periode. Startende ondernemingen die geen financieel plan moesten neerleggen bij opstart (bv. eenmanszaken) moeten een financieel plan opstellen om de lagere omzet te verantwoorden. Als startende onderneming worden voor deze steunmaatregel beschouwd de ondernemingen met startdatum vanaf 1 oktober 2019 in de KBO.\n\n##### Hoe kunnen ondernemingen die werken met het forfaitair btw-stelsel hun omzetdaling aantonen?\n\nOndernemingen die werken met het forfaitair btw-stelsel moeten een geraamde omzet opgeven. Deze raming wordt gemaakt op basis van de aankoopborderellen, aankoopfacturen, uurtarieven. [Je vindt op deze webpagina meer informatie over welke ondernemingen met het forfaitair btw-stelsel kunnen werken](https://www.vlaio.be/nl/begeleiding-advies/start/opstart-van-je-onderneming/btw-belasting-op-de-toegevoegde-waarde).\n\nBewijsstukken die we kunnen opvragen ter controle van deze geraamde omzet zijn dezelfde [bewijsstukken die moeten bijgehouden worden voor de FOD Financiën](https://financien.belgium.be/nl/ondernemingen/btw/btw-plicht/forfaitaire_btw-regeling \"(opent in een nieuw venster)\").\n\n##### Omzetdaling door andere reden dan corona?\n\nOndernemingen die een verminderde omzet hebben die niet het gevolg is van de coronamaatregelen opgelegd door het Overlegcomité vanaf 28 oktober 2020 en later inzake het coronavirus en de daaruit voortvloeiende maatregelen van de bevoegde autoriteiten inzake burgerlijke veiligheid **komen niet in aanmerking voor deze steun**.\n\n## Omvang steun\n\n##### Ondernemingen en zelfstandigen in hoofdberoep of gelijkgesteld\n\nDe premie bedraagt 10% van de omzet, exclusief btw, in:\n\n- ofwel de periode van 1 januari 2020 tot en met 31 januari 2020;\n- ofwel de periode van in 2020 die overeenstemt met de periode van 1 januari 2020 tot en met de laatste verplichte sluitingsdag (en uiterlijk 14 januari);\n- ofwel de periode in 2020 die overeenstemt met de periode van 15 januari 2020 tot en met 31 januari 2020.\n\nDe maximale steun bedraagt:\n\n- voor de periode van 1 januari 2021 tot en met 31 januari 2021:\n  - € 7.500 voor ondernemingen zonder tewerkstelling of een RSZ-tewerkstelling tot en met 9 werknemers\n  - € 15.000 voor ondernemingen vanaf 10 werknemers tot 49 werknemers\n  - € 40.000 voor ondernemingen met 50 werknemers of meer.\n\nEr is eveneens een minimum steunbedrag voorzien van € 600.\n\nDe minimum en maximum steunbedragen voor gesloten sectoren worden geprorateerd. [Een lijst van die gesloten sectoren met de toepasselijke minimum en  maximum steunbedragen kan je hier raadplegen](https://www.vlaio.be/nl/subsidies-financiering/vlaams-beschermingsmechanisme-4/hoeveel-bedraagt-het-vlaams/vlaams).\n\n##### Zelfstandigen in bijberoep\n\nVoor een zelfstandige in bijberoep die in 2019 een beroepsinkomen had tussen € 6.996,89 en € 13.993,78 en als loontrekkende niet 80% of meer is tewerkgesteld, wordt de subsidie gehalveerd in vergelijking met zelfstandigen in hoofdberoep.\n\nIndien je in bijberoep gestart bent op 1 januari 2020 of later, dan wordt er voor de bepaling van het beroepsinkomen gekeken naar jouw financieel plan voor het eerste werkingsjaar.\n\n##### Toekenning op ondernemingsniveau\n\nDe steun wordt toegekend op ondernemingsniveau. Dit betekent dat ondernemingen met toegestane en gesloten activiteiten of vestigingen enkel als verplicht gesloten worden beschouwd als ze hun omzet halen uit de gesloten hoofdactiviteit. De hoofdactiviteit is de activiteit die meer dan 50% van de omzet genereert.\n\n##### Beperkingen\n\nOndernemingen die exploitant zijn van een inrichting waar regelmatig maaltijden worden verbruikt of een traiteurszaak, die regelmatig cateringdiensten verricht, krijgen eveneens een subsidie van 10% van de omzet, exclusief btw, maar dan wordt het steunbedrag beperkt tot maximum € 1.500 als men niet beschikt over een [zogenaamde witte kassa](https://www.geregistreerdkassasysteem.be/nl \"(opent in een nieuw venster)\").\n\n##### Enkel steun als je zaak open is\n\nDe steun is er voor de ondernemingen die door de beperkende coronamaatregelen, opgelegd door het Overlegcomité, open zijn (tenzij sluiting jaarlijkse vakantieperiode).\n\nDe steun is er uiteraard ook voor de ondernemingen die verplicht hun zaak moesten sluiten door deze maatregelen.\n\n##### Tijdelijke Europese kaderregeling\n\nDeze maatregel werd aangemeld onder het artikel 3.1 van de [Tijdelijke kaderregeling in het kader van de huidige COVID-19-uitbraak](https://ec.europa.eu/competition/state_aid/what_is_new/TF_informal_consolidated_version_as_amended_28_january_2021_nl.pdf \"(opent in een nieuw venster)\"). Dit artikel laat toe dat maximaal € 1.800.000 steun per onderneming kan worden toegekend. Bij de berekening van deze drempel wordt de volledige subsidie, lening of waarborg meegeteld. Het voordeel wordt dus bij een lening of waarborg niet omgerekend naar een Bruto Subsidie Equivalent (BSE) zoals bij de Europese de-minimisverordening.\n\nEen lijstje van VLAIO maatregelen die werden aangemeld onder dit artikel vind je terug op [Veel gestelde vragen: De-minimis](https://www.vlaio.be/nl/begeleiding-advies/financiering/overheidsmaatregelen/veelgestelde-vragen-de-minimis) (Welke steun valt er onder). Ook bepaalde andere Vlaamse en federale maatregelen werden hieronder aangemeld (vb. [De RSZ vermindering voor de hotel, reissector en evenementensector](https://www.vlaio.be/nl/subsidies-financiering/subsidiedatabank/steunmaatregelen-rsz-voor-werkgevers-coronavirus)).\n\n## Aanvraagprocedure\n\n##### Aanvraag vanaf 16 februari 2021\n\nDe online-aanvraag is mogelijk vanaf 16 februari 2021 op [www.vlaio.be/nl/subsidies-financiering/vlaams-beschermingsmechanisme-4](https://www.vlaio.be/nl/subsidies-financiering/vlaams-beschermingsmechanisme-4).\n\nPer onderneming dien je één aanvraag in.\n\nLees aandachtig de handleiding vooraleer je de aanvraag indient alsook de [veelgestelde vragen](https://www.vlaio.be/nl/subsidies-financiering/vlaams-beschermingsmechanisme-4/veelgestelde-vragen-verband-met-het-vlaams) en de handleiding!\n\nBereid je aanvraag zorgvuldig voor: elke manuele aanpassing (rechtzetten van fouten na de indiening) vertraagt het uitbetalingsproces aanzienlijk!\n\n##### Belangrijk: Motivering omzetdaling\n\nBij de aanvraag zal de onderneming de link moeten leggen dat de omzetdaling het direct of indirect gevolg is van de coronamaatregelen. De link leggen tussen de maatregelen die moeten nageleefd worden en de gevolgen hiervan op de beroepsuitoefening moet als volgt worden gemotiveerd:\n\n1. over welke coronamaatregel vanaf 28 oktober gaat het. Check hiervoor [www.info-coronavirus.be/nl/faq/](https://www.info-coronavirus.be/nl/faq/ \"(opent in een nieuw venster)\");\n2. en hoe deze coronamaatregel vanaf 28 oktober de normale uitoefening van de beroepsactiviteit onmogelijk maakt.\n\nOndernemingen die verplicht werden te sluiten dienen de exploitatiebeperking niet te motiveren in de aanvraag.\n\n##### Verklaring op eer\n\nBij elke aanvraag moet er een verklaring op eer worden ondertekend. Elke valse verklaring is een inbreuk tegen de wetgeving en zal gesanctioneerd worden.\n\nJe dient de bewijsstukken voor een controle gedurende 5 jaar bij te houden.\n\n##### Automatische uitbetaling\n\nDe uitbetaling van de premie gebeurt automatisch na goedkeuring van de aanvraag door VLAIO en enkel op een Belgisch rekeningnummer van de begunstigde onderneming.\n\n**Bereid je aanvraag zorgvuldig voor. Elke manuele aanpassing (rechtzetten van fouten na de indiening) vertraagt het uitbetalingsproces aanzienlijk**!\n\n### Samengevat\n\nVoor wie\n\nzelfstandigen en ondernemingen\n\nVoor wat\n\nverplichte sluiting of omzetdaling van minstens 60% in januari 2021\n\nSubsidie\n\n10% van de omzet tijdens de referentieperiode (5% voor bijberoepers)\n\n- [Wie komt in aanmerking](#wie-komt-in-aanmerking)\n- [Omzetdaling](#omzetdaling)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Contact](#contact)\n\n## Contact\n\nJe kan op de website ook een [FAQ rubriek](https://www.vlaio.be/nl/subsidies-financiering/vlaams-beschermingsmechanisme-4/veelgestelde-vragen-verband-met-het-vlaams) terugvinden. Lees deze aandachtig voor indiening.\n\nAgentschap Innoveren & Ondernemen\n\nAdres\n\nKoning Albert II-laan 35 bus 12\n\n1030Brussel\n\nBelgië\n\nTelefoon\n\nT [0800 20 555](tel:080020555)\n\nE-mail\n\n[info@vlaio.be](mailto:info@vlaio.be)\n\nWebsite\n\n[www.vlaio.be/nl/subsidies-financiering/vlaams-beschermingsmechanisme-4](https://www.vlaio.be/nl/subsidies-financiering/vlaams-beschermingsmechanisme-4)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/vlaams-beschermingsmechanisme-4-steunperiode-maand-januari",
      "title": "Vlaams beschermingsmechanisme 4 (steunperiode maand januari) | VLAIO"
    }
  },
  {
    "markdown": "# Cybersecurity subsidies\n\n[Download als PDF](/nl/download/pdf?file=generated-pdf/maatregelfiche-cybersecurity_subsidies-7737.pdf)\n\nLaatst gewijzigd op 3 jan 2025 ( [Alle wijzigingen](/nl/subsidies-financiering/subsidiedatabank/wijzigingen/7737))\n\n### Samengevat\n\nVoor wie\n\nondernemingen\n\nVoor wat\n\nverbeteren van de cyberweerbaarheid\n\nSubsidies\n\nbedrag varieert per instrument\n\nBekijk ook de informatie over [Cybersecurity](https://www.vlaio.be/nl/begeleiding-advies/digitalisering/cybersecurity/waarom-inzetten-op-cybersecurity) op de website van VLAIO.\n\n- [Cybersecurity verbetertrajecten](#cybersecurity-verbetertrajecten)\n- [Kmo-portefeuille voor advies en opleiding](#kmo-portefeuille-voor-advies-en-opleiding)\n- [Innovatiesteun](#innovatiesteun)\n- [Europese steun](#europese-steun)\n- [De-minimis](#de-minimis)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n- [Coaching en advies](#initiatieven)\n\n## Wat houdt de maatregel in\n\nDoor de toegenomen digitalisering van de economie en de samenleving lopen bedrijven meer dan ooit het risico om gehackt te worden. Investeren in cybersecurity is daarom belangrijk. Om dit te stimuleren worden er door de verschillende overheden subsidies verstrekt om deze initiatieven te ondersteunen. Hierbij een overzicht van de belangrijkste.\n\n## Cybersecurity verbetertrajecten\n\nDeze maatregel helpt Vlaamse ondernemingen bij het duurzaam verbeteren van hun cyberveiligheid. Tijdens zo’n traject ambieert een erkende dienstverlener de cybersecurity van een onderneming te versterken. VLAIO subsidieert 50% van de kosten voor het inkopen van deze externe begeleiding als het gaat om een kmo of een maatwerkbedrijf (ook vzw's). Voor niet-kmo's die wel onder de [NIS2-richtlijn](https://ccb.belgium.be/nl/publication/de-nis2-richtlijn-voor-wie-waarom) vallen bedraagt de tussenkomst van VLAIO 35% van de kostprijs.\n\nDe kostprijs van de verbetertrajecten varieert van € 8.500 tot maximum € 35.000. Het traject kan enkel worden gesubsidieerd wanneer je een beroep doet op één van de dienstverleners die werden geselecteerd binnen een raamcontract van de Vlaamse overheid.\n\nVLAIO biedt de cybersecurity verbetertrajecten in drie versies aan zodat je het pakket kan kiezen dat best aansluit bij de noden van jouw onderneming.\n\nDeze maatregel richt zich tot zowel ondernemingen met een business-kritische hoeveelheid aan IT-architectuur, software of verbonden IoT-systemen (IoT= Internet of Things) als ondernemingen die hun eerste stappen wensen te zetten op vlak van cyberveiligheid en/of kmo’s en maatwerkbedrijven met een minder complexe IT/OT omgeving.\n\nHet traject kan enkel worden gesubsidieerd wanneer je een beroep doet op [de dienstverleners](https://www.vlaio.be/nl/subsidies-financiering/cybersecurity-verbetertrajecten/hoe-start-je-jouw-verbetertraject#dienstverlener-kiezen) die werden geselecteerd binnen het raamcontract van de Vlaamse overheid.\n\n[Meer informatie over de Cybersecurity verbetertrajecten](https://www.vlaio.be/nl/subsidies-financiering/cybersecurity-verbetertrajecten).\n\n## Kmo-portefeuille voor advies en opleiding\n\nKmo's (geen vzw's) kunnen via de kmo-portefeuille van VLAIO een subsidie bekomen voor bepaalde externe opleidingen of advies bij geregistreerde dienstverleners. Kleine ondernemingen krijgen 30% subsidie tot een maximum van € 7.500 op jaarbasis. Middelgrote ondernemingen krijgen 20% subsidie, eveneens tot een maximum van € 7.500 op jaarbasis.\n\nOndernemingen die investeren in cybersecurity genieten van een verhoogd percentage binnen de kmo-portefeuille: elke steunaanvraag die na 13 september 2021 ingediend wordt voor een advies of opleiding met betrekking tot het thema cybersecurity krijgt een verhoogd steunpercentage van 45% voor kleine ondernemingen en van 35% voor middelgrote ondernemingen. Het maximale subsidiebedrag blijft wel voor alle diensten hetzelfde: € 7.500 per jaar.\n\n[Meer informatie over de kmo-portefeuille](https://www.vlaio.be/nl/subsidies-financiering/kmo-portefeuille).\n\n## Innovatiesteun\n\n##### Ontwikkelings- of Onderzoeksproject\n\nOndernemingen (ook vzw's met economische activiteit) die plannen hebben om onderzoeks- en ontwikkelingsactiviteiten rond cybersecurity en digitalisering uit te bouwen of te versterken kunnen via een Ontwikkelings- of Onderzoeksproject van VLAIO ondersteuning krijgen.\n\nOnderzoeksprojecten bestaan in hoofdzaak uit activiteiten waarbij op een kritische en systematische manier nieuwe kennis, inzichten en vaardigheden worden opgebouwd en die op lange termijn de basis vormt voor veranderingen binnen de onderneming. De subsidie bedraagt van 25% tot 60% (op de aanvaarde kosten met een minimale steun van € 100.000) voor de uitvoering van bepaalde onderzoeksprojecten.\n\nOntwikkelingsprojecten zijn bedoeld voor vernieuwende ideeën – nieuw of verbeterd product, proces of dienst – die de onderneming kunnen veranderen en versterken op korte termijn. Ook de ontwikkeling van een pilootinstallatie of demonstrator komt in aanmerking als het om steunbare activiteiten gaat. De subsidie bedraagt 25% tot 50% (op de aanvaarde kosten met een minimale steun van € 25.000) voor de uitvoering van bepaalde ontwikkelingsprojecten.\n\nMeer informatie over [Ontwikkelings-](https://www.vlaio.be/nl/subsidies-financiering/ontwikkelingsproject) of [Onderzoeksproject](https://www.vlaio.be/nl/subsidies-financiering/onderzoeksproject).\n\n##### Innovatieve starterssteun (ISS)\n\nMet de maatregel 'Innovatieve starterssteun (ISS)' ondersteunt VLAIO kleine ondernemingen (ook vzw's met economische activiteit), jonger dan 2 jaar voor het uitwerken van een innovatief project waarbij de pioniersrol binnen een markt of sector wordt opgenomen. De steun bestaat uit een financiële subsidie van € 50.000 in combinatie met externe expertbegeleiding en business case advies vanuit VLAIO en haar partners. Ook innovatieve projecten rond cybersecurity komen in aanmerking.\n\nMeer informatie over [Innovatieve starterssteun](https://www.vlaio.be/nl/subsidies-financiering/innovatieve-starterssteun).\n\n## Europese steun\n\nOok binnen bepaalde Europese programma's is er aandacht voor dit thema. Dit is o.m. het geval bij het [Digital Europe programme](https://www.vlaio.be/nl/subsidies-financiering/subsidiedatabank/europese-onderzoeks-en-innovatiesteun-een-overzicht#Digital-Europe-DIGITAL) (DIGITAL). Eén van de pijlers richt zich tot dit thema. Er wordt een Quantum beveiligd communicatie systeem uitgerold en ondersteuning geboden voor de uitvoering van de NIS wetgeving en testing en certificatiecapaciteiten opgezet. Er zijn ook werkpakketten gericht op de opname van innovatieve toepassingen door marktspelers en de gezondheidssector.\n\nOok binnen [Horizon Europe](https://www.vlaio.be/nl/subsidies-financiering/subsidiedatabank/europese-onderzoeks-en-innovatiesteun-horizon-europe) komt dit thema aan bod.\n\nVoor een volledig overzicht, raadpleeg je de VLAIO website [EU Funding Overview> Security](https://eufundingoverview.be/overview?fundings%5BrefinementList%5D%5Btargetgroups%5D%5B0%5D=SMEs&fundings%5BrefinementList%5D%5Btargetgroups%5D%5B1%5D=Large%20Enterprises&fundings%5BrefinementList%5D%5Bareas%5D%5B0%5D=Security&fundings%5Bpage%5D=2).\n\n## De-minimis\n\nSommige subsidies vermeld op deze pagina vallen onder de toepassing van de Europese de minimis-regelgeving. Hierdoor mag de de-minimissteun aan bedrijven over drie jaar gespreid niet meer dan € 300.000 bedragen.\n\nDit is o.m. het geval voor de Cybersecurity verbetertrajecten en de Kmo-portefeuille.\n\nVoor meer info zie [Veelgestelde vragen: De-minimis](https://www.vlaio.be/nl/begeleiding-advies/financiering/overheidsmaatregelen/veelgestelde-vragen-de-minimis).\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank).\n\n### Samengevat\n\nVoor wie\n\nondernemingen\n\nVoor wat\n\nverbeteren van de cyberweerbaarheid\n\nSubsidies\n\nbedrag varieert per instrument\n\nBekijk ook de informatie over [Cybersecurity](https://www.vlaio.be/nl/begeleiding-advies/digitalisering/cybersecurity/waarom-inzetten-op-cybersecurity) op de website van VLAIO.\n\n- [Cybersecurity verbetertrajecten](#cybersecurity-verbetertrajecten)\n- [Kmo-portefeuille voor advies en opleiding](#kmo-portefeuille-voor-advies-en-opleiding)\n- [Innovatiesteun](#innovatiesteun)\n- [Europese steun](#europese-steun)\n- [De-minimis](#de-minimis)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n- [Coaching en advies](#initiatieven)\n\n## Contact\n\nEen overzicht van de fysieke kantoren van VLAIO kan je vinden op de [website > adressen](https://www.vlaio.be/nl/over-ons/adressen). Neem bij voorkeur contact op met VLAIO via e-mail of telefoon. Toch iets via de post bezorgen? Alle VLAIO-kantoren hebben voortaan het onderstaande postadres.\n\nVLAIO\n\nAdres\n\nKoning Albert II-laan 15 bus 331\n\n1210Brussel\n\nBelgië\n\nTelefoon\n\nT [0800 20 555](tel:080020555)\n\nE-mail\n\n[info@vlaio.be](mailto:info@vlaio.be)\n\nWebsite\n\n[www.vlaio.be](https://www.vlaio.be/nl)\n\n## Ook interessant\n\n[**Thematische ICON-projecten**\\\\\n\\\\\nICON is een onderzoeksprojecttype voor vraaggedreven, coöperatief onderzoek waarin onderzoeksorganisaties en Vlaamse ondernemingen nieuwe kennis ...\\\\\n\\\\\nLees meer\\\\\n\\\\\nEen steunmaatregel van VLAIO](/nl/subsidies-financiering/subsidiedatabank/thematische-icon-projecten)\n\n[**Kmo-portefeuille: steun voor opleiding en advies**\\\\\n\\\\\nKmo's kunnen een subsidie bekomen voor bepaalde externe opleidingen of advies bij geregistreerde dienstverleners. Kleine ondernemingen (ko's) krijgen ...\\\\\n\\\\\nLees meer\\\\\n\\\\\nEen steunmaatregel van VLAIO](/nl/subsidies-financiering/subsidiedatabank/kmo-portefeuille-steun-voor-opleiding-en-advies)\n\n## Coaching en advies\n\n[**Transformeer jouw bedrijf met Industrie 4.0**\\\\\n\\\\\nOntdek hoe digitalisering je processen efficiënter en duurzamer maakt en sluit aan bij het Industriepartnerschap!\\\\\n\\\\\nLees meer\\\\\n\\\\\nEen initiatief van\\\\\nAgoria, Centexbel, Fedustria, Fevia, Flanders Make, Flanders' Food, Flux50, Imec, Sirris, VIGC, VIL, VITO, Wood.be](/nl/begeleiding-advies/expertisedatabank/transformeer-jouw-bedrijf-met-industrie-40)\n\n[**VLAIO bedrijfsadviseurs**\\\\\n\\\\\nJouw persoonlijke VLAIO hulp bij groei, verandering en innovatie\\\\\n\\\\\nLees meer\\\\\n\\\\\nEen initiatief van\\\\\nVLAIO](/nl/begeleiding-advies/expertisedatabank/vlaio-bedrijfsadviseurs)\n\n[Check alle initiatieven waarop je beroep kan doen](/nl/begeleiding-advies/expertisedatabank/zoek)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/cybersecurity-subsidies",
      "title": "Cybersecurity subsidies | VLAIO"
    }
  },
  {
    "markdown": "# Circulair ondernemen subsidies\n\n[Download als PDF](/nl/download/pdf?file=generated-pdf/maatregelfiche-circulair_ondernemen_subsidies-5766.pdf)\n\nLaatst gewijzigd op 12 dec 2024 ( [Alle wijzigingen](/nl/subsidies-financiering/subsidiedatabank/wijzigingen/5766))\n\n### Samengevat\n\nVoor wie\n\nondernemingen & organisaties\n\nVoor wat\n\nprojecten voor een meer circulaire economie\n\nSubsidie (via oproep)\n\nsteunpercentage en bedrag varieert per oproep\n\nLees ook de rubriek [Circulaire economie](https://www.vlaio.be/nl/begeleiding-advies/duurzaam-ondernemen/circulaire-economie) op de VLAIO website.\n\n- [Vlaanderen Circulair](#vlaanderen-circulair)\n- [Kmo-groeisubsidie](#kmo-groeisubsidie)\n- [Projectoproep ‘Landbouw-Natuur, op zoek naar een win-win'](#projectoproep-‘landbouw-natuur-op-zoek-naar-een-win-win)\n- [Europese initiatieven](#europese-initiatieven)\n- [Provinciale initiatieven](#provinciale-initiatieven)\n- [Andere initiatieven](#andere-initiatieven)\n- [De-minimis](#de-minimis)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n- [Coaching en advies](#initiatieven)\n\n## Wat houdt de maatregel in\n\nIn een circulaire economie zijn materiaalkringlopen maximaal gesloten en is het gebruik van primaire grondstoffen zoveel mogelijk beperkt. Dit zorgt ervoor dat de waarde van de materialen zoveel en zo lang mogelijk behouden blijft. Om de omslag te ondersteunen naar een meer circulaire economie, bestaan er verschillende steunmogelijkheden waarvan er hier een aantal worden toegelicht.\n\n## Vlaanderen Circulair\n\n[Vlaanderen Circulair](https://vlaanderen-circulair.be/nl \"(opent in een nieuw venster)\") is het knooppunt en de inspirator voor de circulaire economie in Vlaanderen. Het is een partnerschap van overheden, bedrijven, middenveld en kenniswereld die samen actie ondernemen. Wil je circulair ondernemen dan kan je op deze website terecht voor o.m. B2B tools die je kunnen helpen om circulaire principes in de praktijk toe te passen, experten in circulaire economie. tools, enz.\n\nVia deze website lanceren Vlaanderen Circulair en OVAM ook subsidieoproepen. Met de [oproep Design 4 Circularity](https://vlaanderen-circulair.be/nl/aan-de-slag/gerichte-call-design-4-circularity-2024 \"(opent in een nieuw venster)\") kunnen organisaties een subsidie ontvangen van maximaal 80% van hun subsidiabele projectvoorstel, met een maximumbedrag van € 100.000. Deze call werd afgesloten op 13 september 2024. Partnerschappen van lokale overheden, ondernemingen, onderzoeksinstellingen en organisaties kunnen een experimenteer-, demonstratie- of disseminatieproject indienen. De goedgekeurde projecten moeten starten vóór 31 december 2024 en mogen maximaal 24 maanden duren. Het gesubsidieerde project kan deel uitmaken van een ruimer project, dat langer loopt.\n\n## Kmo-groeisubsidie\n\nDe kmo-groeisubsidie van VLAIO wil bij kmo's de ontbrekende strategische kennis subsidiëren die nodig is voor het realiseren van een groeitraject. Dat groeitraject moet aansluiten bij een bepaald thema, waaronder ook ‘circulair en duurzaam ondernemen’. Zowel kmo’s die een eerste stap zetten richting duurzaam en circulair ondernemen, als kmo’s die hierin al actief zijn en een volgende (substantiële) nieuwe stap zetten, komen in aanmerking. Je kan per groeitraject maximaal € 50.000 subsidie ontvangen. De subsidie bedraagt maximaal € 25.000 voor een advies van één of meerdere externe dienstverlener(s) en maximaal € 25.000 voor de aanwerving van één strategisch profiel.\n\nIeder jaar worden er drie oproepen voorzien waarbij telkens meerdere thema’s worden opengesteld.\n\nMeer informatie op de website van VLAIO [Kmo-groeisubsidie](https://www.vlaio.be/nl/subsidies-financiering/kmo-groeisubsidie) en in de [Subsidiedatabank](https://www.vlaio.be/nl/subsidies-financiering/subsidiedatabank/kmo-groeisubsidie-strategisch-adviesaanwerving-bij).\n\n## Projectoproep ‘Landbouw-Natuur, op zoek naar een win-win'\n\nHet Departement Omgeving, Agentschap Landbouw en Zeevisserij, de Vlaamse Landmaatschappij en het Agentschap voor Natuur en Bos lanceren een nieuwe oproep die zich specifiek richt op projecten die de kringlopen in de landbouw sluiten. Dat wil zeggen dat landbouwpraktijken biologische processen ondersteunen om binnen hun productiesysteem te recycleren, met minder reststromen tot gevolg. Enkele voorbeelden: circulair gebruik van water, meer eigen voeders telen, minder kunstmest en meer stalmest.\n\nOrganisaties, verenigingen én bedrijven kunnen een project indienen. Wie geselecteerd wordt, kan maximaal € 20.000 ontvangen voor de realisatie van het project. De deadline om een project in te dienen was 8 september 2024. De gesubsidieerde projecten mogen van start gaan vanaf 1 januari 2025 en hebben een maximale duurtijd van twee jaar. De organisatie die het project indient, moet zorgen voor een minimale eigen inbreng van 25% van het totale bedrag. Er kunnen maximaal vier projecten gesubsidieerd worden.\n\nMeer informatie over de aanvraagprocedure kan je nalezen op [de website van Departement Omgeving](https://www.vlaanderen.be/projectoproep-landbouw-natuur-op-zoek-naar-een-win-win \"(opent in een nieuw venster)\").\n\n## Europese initiatieven\n\n##### LIFE\n\n[Life](https://www.vlaio.be/nl/subsidies-financiering/subsidiedatabank/europese-onderzoeks-en-innovatiesteun-een-overzicht#LIFE) is het financieringsinstrument van de Europese Unie voor de bescherming van het milieu. Het programma heeft als doel een bijdrage te leveren aan een beter Europees natuur-, milieu- en klimaatbeleid. Het Life-programma van 2021 tot 2027 bestaat uit vier subprogramma’s: natuur en biodiversiteit, circulaire economie en kwaliteit van leven, beperking en aanpassing van klimaatverandering en schone energietransitie. Via dit programma kunnen zowel kmo’s als grote ondernemingen, onderzoeksinstellingen, overheden en organisaties steun ontvangen.\n\nMeer informatie over het [subprogramma 'circulaire economie'](https://cinea.ec.europa.eu/life/circular-economy-and-quality-life_nl \"(opent in een nieuw venster)\") en over de [lopende oproepen](https://cinea.ec.europa.eu/life/life-calls-proposals_en#ecl-inpage-1775 \"(opent in een nieuw venster)\").\n\n## Provinciale initiatieven\n\n##### Circulaire ketenprojecten (Oost-Vlaanderen)\n\nMet deze oproep ondersteunt de provincie de uitvoering van concrete projecten die bijdragen aan het realiseren van een circulaire economie in Oost-Vlaanderen. De subsidie richt zich zowel op partnerschappen van ondernemingen, lokale overheden, kennisinstellingen en andere organisaties. Het partnerschap moet uit minstens twee partners bestaan waarvan één kmo. Het maximaal subsidiebedrag bedraagt € 25.000. De aanvrager is de projectverantwoordelijke van het circulair ketensamenwerkingsverband. Een aanvraag indienen kan ten laatste op 30 september van het jaar voorafgaand aan het jaar waarin het project plaatsvindt.\n\nMeer informatie op de website van de provincie Oost-Vlaanderen [Subsidie voor circulaire ketenprojecten](https://oost-vlaanderen.be/werken-en-ondernemen/ondernemen/subsidies/subsidie-voor-circulaire-ketenprojecten.html \"(opent in een nieuw venster)\").\n\n##### Trividend Provincie Antwerpen\n\nOndernemers of organisaties die circulaire oplossingen ontwikkelen kunnen terecht bij Trividend Provincie Antwerpen. Zowel kleine sociale ondernemingen als grotere sociale economiebedrijven én reguliere ondernemingen kunnen een achtergestelde lening aanvragen tussen € 10.000 en € 50.000. Het gaat dan om een lening met een interest van 4 tot 8%.\n\nMeer informatie kan je vinden op de website van de provincie Antwerpen [Leningen bij Trividend Provincie Antwerpen](https://www.provincieantwerpen.be/economie/economische-ontwikkeling/subsidies-economie.masterdetail.html/p_detail_url/nl/dese/dienst-economie-en-internationale-samenwerking/subsidies-deis/renteloze-leningen-tot-50-000-euro-voor-sociaal-economische-init.html \"(opent in een nieuw venster)\").\n\n## Andere initiatieven\n\n##### Fonds Duurzaam Materialen- en Energiebeheer\n\nHet Fonds Duurzaam Materialen- en Energiebeheer is een samenwerking van het afvalbeheerbedrijf Indaver en de milieuverenigingen Actiecomité ter Beveiliging van het Leefmilieu op Linkeroever en in het Waasland (ABLLO) en de Bond Beter Leefmilieu (BBL).\n\nJaarlijks worden er twee projectoproepen gelanceeerd\n\n**Projectoproep met regionale focus**\n\nJaarlijks wordt er een projectoproep gelanceerd voor transitieprojecten met een regionale focus. Indieners kunnen tot maximum € 40.000 aanvragen. Deze oproep staat enkel open voor verenigingen met rechtspersoonlijkheid, initiatieven en organisaties met winstoogmerk zijn uitgesloten. Beroeps- en sectorfederaties behoren expliciet wel tot de doelgroep, net als bedrijven met sociaal oogmerk. De deadline was 20 februari 2024. Jaarlijks worden drie projecten gesteund.\n\nDe oproep werkt met een thema. Voor de oproep van 2023-2024 is het thema ‘Meer circulariteit voor textiel, voedsel en (wijk)renovatie’. Meer informatie over deze oproep kan je lezen op de [website van de Koning Boudewijnstichting](https://kbs-frb.be/nl/fonds-duurzaam-materialen-en-energiebeheer-oproep-projecten-met-regionale-focus-voor-meer-2 \"(opent in een nieuw venster)\").\n\n**Projectoproep 'Lokale Projecten rond duurzaam materialengebruik'**\n\nHet Fonds Duurzaam Materialen- en Energiebeheer lanceert in samenwerking met [Growfunding](https://growfunding.be/nl/partner/bbl \"(opent in een nieuw venster)\") en BBL ook jaarlijks een oproep om lokale projecten te ondersteunen die het hergebruik van materialen stimuleren. Enkele voorbeelden: Een participatief buurtrestaurant dat kookt met voedseloverschotten. Een atelier dat oude jeans tot duurzaam isolatiemateriaal verwerkt. Mogelijke indieners zijn organisaties, verenigingen of bedrijven met een sociaal oogmerk. Initiatieven en organisaties met winstoogmerk worden uitgesloten.\n\nJe krijgt hulp om je project inhoudelijk te versterken en je wordt begeleid bij je crowdfundingcampagne en communicatie. Daarnaast is er ook cofinanciering van je project mogelijk. De ondersteuning gaat van € 500 tot € 4.000. Als je budget bijvoorbeeld € 8.000 is en je haalt € 4.000 op met de crowdfunding, past het fonds de andere € 4.000 bij.\n\nJe kan nog indienen tot en met 29 januari 2025. Meer informatie over de aanvraagprocedure kan je nalezen op [Oproep voor lokale projecten rond duurzaam materialengebruik ism Growfunding.](https://kbs-frb.be/nl/oproep-voor-lokale-projecten-rond-duurzaam-materialengebruik-ism-growfunding-3 \"(opent in een nieuw venster)\")\n\n##### Premies en ondersteuning voor het sorteren van afvalstromen\n\nBedrijven die bepaalde afvalstromen selectief opslaan en laten ophalen in functie van een optimale recyclage, kunnen hiervoor een financiële ondersteuning verkrijgen [via specifiek opgerichte beheersorganismen](https://www.vlaio.be/nl/subsidies-financiering/subsidiedatabank/premies-voor-bedrijven-die-selectief-afvalstromen-sorteren). Onder meer de organisatie Valipac heeft verschillende initiatieven genomen om de [overgang naar de circulaire economie te vergemakkelijken](https://www.valipac.be/nl/de-overgang-naar-de-circulaire-economie-vergemakkelijken/ \"(opent in een nieuw venster)\").\n\n##### ING Fonds voor een meer circulaire economie – Projectoproep\n\nDit Fonds ondersteunt projecten voor opleiding en tewerkstelling in beroepen die bijdragen aan het behoud van de natuurlijke hulpbronnen binnen een waardeketen. Er is steun voor zowel de socio-professionele inschakeling van mensen als aan de samenwerking tussen partners om te komen tot continue kringlopen van materiaalgebruik. Voorstellen kunnen worden ingediend door verenigingen zonder winstoogmerk, organisaties in de sociale economie, kleine bedrijven (starters, eenmansbedrijven, enz.), individuen, groepen, buurtcomités, scholen en andere onderwijsinstellingen, opleidingscentra. Partnerschappen zijn essentieel tussen deze actoren en kunnen ook worden aangegaan met overheidsinstanties en commerciële bedrijven. Deze laatste (overheden en commerciële bedrijven) zijn niet direct het doelwit van de projectoproep, maar worden aangemoedigd om bij te dragen aan projecten van de circulaire economie die door de andere hierboven genoemde actoren worden geleid en beheerd.\n\nHet Fonds stelt € 250.000 ter beschikking, elk project kan tussen € 25.000 en € 50.000 ontvangen. Een dossier indienen kon tot 25 juni 2024. Meer informatie over deze projectoproep is na te lezen op de [website van de Koning Boudewijnstichting](https://kbs-frb.be/nl/ing-fonds-voor-een-meer-circulaire-economie-2 \"(opent in een nieuw venster)\").\n\n## De-minimis\n\nSommige subsidies vermeld op deze pagina vallen onder de toepassing van de Europese de minimis-regelgeving. Hierdoor mag de de-minimissteun aan bedrijven over drie jaar gespreid niet meer dan € 300.000 bedragen.\n\nDit is o.m. het geval voor de oproep 'Gerichte call Ecodesign 2024', kmo-groeisubsidie, de oproep 'Circulaire ketenprojecten' en de oproep 'Circulaire ketensamenwerking'.\n\nVoor meer info zie [Veelgestelde vragen: De-minimis](https://www.vlaio.be/nl/begeleiding-advies/financiering/overheidsmaatregelen/veelgestelde-vragen-de-minimis).\n\n## Blijf op de hoogte\n\nWil je op de hoogte blijven van wijzigingen van deze maatregel en andere maatregelen in de Subsidiedatabank? Dat kan via de gratis ' [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank)'.\n\n### Samengevat\n\nVoor wie\n\nondernemingen & organisaties\n\nVoor wat\n\nprojecten voor een meer circulaire economie\n\nSubsidie (via oproep)\n\nsteunpercentage en bedrag varieert per oproep\n\nLees ook de rubriek [Circulaire economie](https://www.vlaio.be/nl/begeleiding-advies/duurzaam-ondernemen/circulaire-economie) op de VLAIO website.\n\n- [Vlaanderen Circulair](#vlaanderen-circulair)\n- [Kmo-groeisubsidie](#kmo-groeisubsidie)\n- [Projectoproep ‘Landbouw-Natuur, op zoek naar een win-win'](#projectoproep-‘landbouw-natuur-op-zoek-naar-een-win-win)\n- [Europese initiatieven](#europese-initiatieven)\n- [Provinciale initiatieven](#provinciale-initiatieven)\n- [Andere initiatieven](#andere-initiatieven)\n- [De-minimis](#de-minimis)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n- [Coaching en advies](#initiatieven)\n\n## Contact\n\nEen overzicht van de fysieke kantoren van VLAIO kan je vinden op de [website > adressen](https://www.vlaio.be/nl/over-ons/adressen). Neem bij voorkeur contact op met VLAIO via e-mail of telefoon. Toch iets via de post bezorgen? Alle VLAIO-kantoren hebben voortaan het onderstaande postadres.\n\nVLAIO\n\nAdres\n\nKoning Albert II-laan 15 bus 331\n\n1210Brussel\n\nBelgië\n\nTelefoon\n\nT [0800 20 555](tel:080020555)\n\nE-mail\n\n[info@vlaio.be](mailto:info@vlaio.be)\n\nWebsite\n\n[www.vlaio.be](http://www.vlaio.be)\n\n## Ook interessant\n\n[**Duurzame bedrijfshuisvesting en -omgeving: steun**\\\\\n\\\\\nOm de vergroening en duurzame investeringen te stimuleren op bedrijventerreinen en de bedrijfsomgeving bestaan er specifieke subsidies. Op deze pagina ...\\\\\n\\\\\nLees meer\\\\\n\\\\\nEen steunmaatregel van VLAIO en andere overheidsinstanties](/nl/subsidies-financiering/subsidiedatabank/duurzame-bedrijfshuisvesting-en-omgeving-steun)\n\n[**Kmo-groeisubsidie: strategisch advies/aanwerving bij groeitraject**\\\\\n\\\\\nDeze subsidie ondersteunt kmo’s bij het verwerven van de ontbrekende strategische kennis die nodig is voor het realiseren van hun groeitraject. Die ...\\\\\n\\\\\nLees meer\\\\\n\\\\\nEen steunmaatregel van VLAIO](/nl/subsidies-financiering/subsidiedatabank/kmo-groeisubsidie-strategisch-adviesaanwerving-bij-groeitraject)\n\n[**Premies voor bedrijven die selectief afvalstromen sorteren**\\\\\n\\\\\nBedrijven (ook vzw's) die bepaalde afvalstromen selectief opslaan en laten ophalen in functie van een optimale recyclage, kunnen hiervoor een ...\\\\\n\\\\\nLees meer\\\\\n\\\\\nEen steunmaatregel van van bepaalde beheersorganismen](/nl/subsidies-financiering/subsidiedatabank/premies-voor-bedrijven-die-selectief-afvalstromen-sorteren)\n\n## Coaching en advies\n\n[**Vlaanderen Circulair**\\\\\n\\\\\nVlaanderen Circulair is het knooppunt, de inspirator en matchmaker voor circulaire economie in Vlaanderen. \\\\\n\\\\\nLees meer\\\\\n\\\\\nEen initiatief van\\\\\nVlaanderen Circulair](/nl/begeleiding-advies/expertisedatabank/vlaanderen-circulair)\n\n[**VITO**\\\\\n\\\\\nHet strategisch onderzoekscentrum VITO ondersteunt en begeleidt zowel starters, kmo’s als grote bedrijven rond cleantech en duurzame ontwikkelingen.\\\\\n\\\\\nLees meer\\\\\n\\\\\nEen initiatief van\\\\\nVITO](/nl/begeleiding-advies/expertisedatabank/vito)\n\n[**Innovation Boosting**\\\\\n\\\\\nInnovation Boosting biedt ondernemers hoogtechnologisch en gespecialiseerd advies bij product- en productie-innovatie.\\\\\n\\\\\nLees meer\\\\\n\\\\\nEen initiatief van\\\\\nFlanders Make](/nl/begeleiding-advies/expertisedatabank/innovation-boosting)\n\n[Check alle initiatieven waarop je beroep kan doen](/nl/begeleiding-advies/expertisedatabank/zoek)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/circulair-ondernemen-subsidies",
      "title": "Circulair ondernemen subsidies | VLAIO"
    }
  },
  {
    "markdown": "# Europese Brexit steun (BAR subsidie)\n\nLaatst gewijzigd op 4 jul 2023 ( [Alle wijzigingen](/nl/subsidies-financiering/subsidiedatabank/wijzigingen/7042))\n\nGeen aanvraag meer mogelijk\n\n\n### Samengevat\n\nVoor wie\n\nondernemingen\n\nVoor wat\n\nprojecten om de negatieve gevolgen van de Brexit te verzachten\n\nSubsidie (oproep)\n\nmax. 80% tot 100% van de aanvaarde kosten\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Wat houdt de maatregel in\n\nOndernemingen (incl. vzw's met economische activiteit) konden vanuit Europa (via de Brexit Adjustment Reserve) een subsidie aanvragen (80% tot 100% van de aanvaarde kosten) voor projecten die gericht zijn op het verzachten van de negatieve gevolgen van de Brexit in Vlaanderen.\n\nDe Brexit Adjustment Reserve (BAR) biedt steun aan EU-lidstaten, regio's en sectoren die getroffen zijn door de nadelige gevolgen van de terugtrekking van het VK uit de Europese Unie (Brexit). Het doel van de BAR is om de impact van de Brexit op de economische, sociale en territoriale cohesie te verzachten.\n\nProjecten indienen kon tot 1 juli 2023 of tot uitputting van de middelen.\n\nVoorbeelden van projecten die in aanmerking komen voor steun zijn: ontwikkelen van een nieuwe logistieke oplossing; aanpassen van de bevoorradingsketen; werkingskosten voor grens- en douanefaciliteiten; investeringen met betrekking tot grens- en veiligheidscontroles; trajecten met betrekking tot certificering, etikettering, markering alsook kosten in verband met de opleiding van werknemers of de aanwerving van extra personeel voor het beheer van de nieuwe douaneformaliteiten.\n\n## Wie komt in aanmerking\n\nDe BAR-reserve richt zich tot ondernemingen, organisaties die een negatieve economische impact ondervinden ten gevolge van de terugtrekking van het Verenigd Koninkrijk (VK) uit de Europese Unie (Brexit).\n\nOm voor de BAR-subsidie in aanmerking te komen, moeten bedrijven en organisaties kunnen aantonen dat zij vóór de Brexit een (handels)relatie met het VK hadden.\n\nIn principe komen alle sectoren in aanmerking die een negatieve impact kunnen aantonen.\n\nZowel een zelfstandige in hoofd- of bijberoep, een vennootschap met rechtspersoonlijkheid van privaat recht, een buitenlandse onderneming met een vergelijkbaar statuut en een vereniging met rechtspersoonlijkheid (met een economische activiteit) komt voor steun in aanmerking, op voorwaarde dat men over een actieve exploitatiezetel in het Vlaamse Gewest beschikt.\n\nOok organisaties zoals sectorfederaties kunnen een beroep op deze steun.\n\nDit geldt eveneens voor overheidsentiteiten (zie definitie op de VLAIO pagina [Wie en wat komt in aanmerking voor BAR?](https://www.vlaio.be/nl/subsidies-financiering/bar-brexit-adjustment-reserve/wie-en-wat-komt-aanmerking-voor-bar)).\n\n##### Uitgesloten\n\n- ondernemingen en organisaties die voordeel halen uit de Brexit;\n- de financiële sector;\n- ondernemingen en organisaties die zich bevinden in ontbinding, stopzetting, faillissement of vereffening;\n- holdings, management-, of patrimoniumvennootschappen;\n- ondernemingen waarvan de zaakvoerder als bestuurder of vennoot verbonden is met een andere onderneming die de subsidie heeft ontvangen en waaraan zij zakelijke diensten verlenen;\n- ondernemingen in moeilijkheden (vermeld in lid 22, c, en c bis, van de tijdelijke kaderregeling COVID-19);\n- kredietinstellingen en financiële instellingen die onder toezicht vallen van de Nationale Bank van België;\n- ondernemingen die op het moment van de subsidieaanvraag een insolventieprocedure, vermeld in artikel I.22, 1°, van het Wetboek van economisch recht, hebben lopen of gedagvaard zijn door de RSZ als vermeld in de VKBO;\n- ondernemingen in de horecasector die niet beschikken over een geregistreerd kassasysteem.\n\nMeer informatie over de voorwaarden kan je terugvinden op deze VLAIO pagina [Wie en wat komt in aanmerking voor BAR?](https://www.vlaio.be/nl/subsidies-financiering/bar-brexit-adjustment-reserve/wie-en-wat-komt-aanmerking-voor-bar)\n\n## Wat komt in aanmerking\n\nDoor de Brexit hebben veel ondernemingen en organisaties aanpassingen moeten doen om competitief te blijven en om hun weg te vinden binnen de nieuwe (markt)situatie.\n\nMet deze oproep worden projecten financieel ondersteund waarbij een directe link met de negatieve gevolgen van de Brexit aantoonbaar is, en die voldoen aan de staatssteunregels.\n\nEnkele voorbeelden:\n\n- ontwikkelen van een nieuwe logistieke oplossing\n- aanpassen van de bevoorradingsketen\n- werkingskosten voor grens- en douanefaciliteiten\n- investeringen met betrekking tot grens- en veiligheidscontroles\n- trajecten met betrekking tot certificering, etikettering, markering\n- kosten in verband met de opleiding van werknemers of de aanwerving van extra personeel voor het beheer van de nieuwe douaneformaliteiten\n\n##### Uitgesloten\n\n- projecten met betrekking tot verplaatsing van activiteiten (relocation)\n- btw-kosten\n\n## Omvang steun\n\nDe BAR subsidie kan maximum 80% tot 100% van de aanvaarde ingediende kosten bedragen, afhankelijk van het type van de organisatie.\n\nEr kan een beroep worden gedaan op deze steun voor kosten gemaakt in de periode vanaf het moment van de aanvraag tot en met 31 december 2023.\n\nDe subsidie voor een project wordt bepaald op basis van de aanvaarde projectbegroting. VLAIO staat in voor de beoordeling van de subsidieerbaarheid van de activiteiten, de kosten en de manier waarop deze moeten verantwoord worden. VLAIO kan bij elke betrokken partij bijkomende informatie ter verantwoording opvragen.\n\nDe kosten moeten gemaakt zijn:\n\n- ten gevolge van de Brexit\n- vanaf het moment van de aanvraag t.e.m. 31 december 2023\n- exclusief btw\n\nDe projectbegroting kan bestaan uit personeelskosten, investeringen, werkingskosten, overheadkosten (7% op het totaal van werkings- en personeelskosten) en externe prestaties.\n\n## Aanvraagprocedure\n\n##### Aanvraag\n\nEen aanvraag indienen kan online op de VLAIO website. Meer informatie op de pagina [BAR aanvragen](https://www.vlaio.be/nl/subsidies-financiering/bar-brexit-adjustment-reserve/bar-aanvragen).\n\nAanvragen gebeurt in 3 stappen:\n\n- Je vult eerst online een aanvraagformulier in waarin je de impact van de Brexit op jouw organisatie beschrijft en je een korte toelichting over jouw project geeft.\n- Elke aanvrager zal worden uitgenodigd voor een voorbespreking. Na screening en indien je project in aanmerking komt voor steun, zal je een code ontvangen waarmee je een volledige aanvraag kan indienen.\n- Tenslotte wordt jouw volledig dossier beoordeeld door de beoordelingscommissie.\n\n##### Referentieperiode\n\nJe kan als getroffen organisatie enkel voor kosten binnen de projectreferentieperiode beroep doen op de Brexit Adjustment Reserve (BAR) indien zij schade ondervinden ten gevolge van de Brexit. Meer informatie op de pagina [BAR aanvragen > Referentieperiode](https://www.vlaio.be/nl/subsidies-financiering/bar-brexit-adjustment-reserve/bar-aanvragen#Referentieperiode).\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank).\n\n### Samengevat\n\nVoor wie\n\nondernemingen\n\nVoor wat\n\nprojecten om de negatieve gevolgen van de Brexit te verzachten\n\nSubsidie (oproep)\n\nmax. 80% tot 100% van de aanvaarde kosten\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Contact\n\nVoor meer informatie over de BAR kan je ook steeds terecht op de website van de Europese Commissie: [Brexit Adjustment Reserve](https://ec.europa.eu/regional_policy/en/funding/brexit-adjustment-reserve/).\n\nVLAIO\n\nAfdeling / Dienst\n\nAfdeling Europese Programma's\n\nAdres\n\nKoning Albert II-laan 35 bus 12\n\n1030Brussel\n\nBelgië\n\nTelefoon\n\nT [0800 20 555](tel:080020555)\n\nE-mail\n\n[brexit@vlaio.be](mailto:brexit@vlaio.be)\n\nWebsite\n\n[www.vlaio.be/nl/subsidies-financiering/bar-brexit-adjustment-reserve](https://www.vlaio.be/nl/subsidies-financiering/bar-brexit-adjustment-reserve)\n\n## Ook interessant\n\n[**Exportsteun Brexit**\\\\\n\\\\\nVlaamse exporteurs konden een subsidie krijgen voor het realiseren van bepaalde Brexit gerelateerde projecten.\\\\\n\\\\\nLees meer\\\\\n\\\\\nEen steunmaatregel van Vlaamse overheid](/nl/subsidies-financiering/subsidiedatabank/exportsteun-brexit)\n\n[**Brexit veerkrachtsubsidie**\\\\\n\\\\\nKmo’s die importeren of exporteren naar de UK en direct of indirect getroffen zijn door de Brexit konden een subsidie bekomen voor het heroriënteren ...\\\\\n\\\\\nLees meer\\\\\n\\\\\nEen steunmaatregel van Agentschap Innoveren & Ondernemen](/nl/subsidies-financiering/subsidiedatabank/brexit-veerkrachtsubsidie)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/europese-brexit-steun-bar-subsidie",
      "title": "Europese Brexit steun (BAR subsidie) | VLAIO"
    }
  },
  {
    "markdown": "# Strategisch Innoveren\n\nLaatst gewijzigd op 17 nov 2017 ( [Alle wijzigingen](/nl/subsidies-financiering/subsidiedatabank/wijzigingen/368))\n\nGeen aanvraag meer mogelijk\n\n\n- [Contact](#contact)\n\n## Wat houdt de maatregel in\n\n**Strategisch Innoveren Vlaanderen werd gefinancierd door het EFRO (Europees Fonds voor Regionale Ontwikkeling) en de Vlaamse Gemeenschap (Vlaanderen in Actie, Pact 2020). Het project liep af op 30 september 2013.**\n\nStrategisch Innoveren bood kmo’s de kans om via een praktijkgericht traject de juiste strategische keuzes te maken. Vertrekkende van een begeleide situatieanalyse werd de kmo ondersteund om een actieplan op maat te maken en daarvoor het nodige draagvlak in de organisatie te creëren. Onder het motto: “Eerst denken, dan doen,” werden kmo’s uitgedaagd om even op de pauzeknop te drukken en kritisch en systematisch hun functioneren te bekijken.\n\nHet project werd gecoördineerd door Universiteit Hasselt en uitgevoerd door tien consultancy firma’s die via een Europese openbare aanbesteding werden geselecteerd.\n\n- [Contact](#contact)\n\n## Contact\n\nStrategisch Innoveren\n\nAfdeling / Dienst\n\nUniversiteit Hasselt\n\nAdres\n\nAgoralaan gebouw D\n\n3590Diepenbeek\n\nBelgië\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/strategisch-innoveren",
      "title": "Strategisch Innoveren | VLAIO"
    }
  },
  {
    "markdown": "# Investeringssteun kleine en middelgrote windturbines\n\nLaatst gewijzigd op 11 mrt 2021 ( [Alle wijzigingen](/nl/subsidies-financiering/subsidiedatabank/wijzigingen/2059))\n\nGeen aanvraag meer mogelijk\n\n\n### Samengevat\n\nVoor wie\n\nOndernemingen & organisaties\n\nVoor wat\n\ninvestering in kleine en middelgrote windturbines (10 tot 300 kWe)\n\nSubsidie via oproep\n\nvan 50% tot 70% (max. steunplafond van €740 per MWh)\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Uitbetalingsprocedure](#uitbetalingsprocedure)\n- [Evaluatieprocedure](#evaluatieprocedure)\n- [Contact](#contact)\n- [Ook interessant](#maatregelen)\n\n## Wat houdt de maatregel in\n\nVia dit call-systeem konden investeerders in klein en middelgrote windturbines, met een bruto nominaal elektrisch vermogen groter dan 10 kW en maximaal 300 kW per windturbine, een subsidie verkrijgen bij het Vlaams Energie- en Klimaatagentschap (VEKA).\n\nKleine en middelgrote windturbines hebben relatief grotere investeringen en kleinere energieopbrengsten dan grote windturbines. Met de groenestroomcertificaten is het in tegenstelling tot grote windturbines, moeilijk om tot een rendabele investering te komen. Bovendien vervalt ook het recht op groenestroomcertificaten voor deze nieuwe kleine en middelgrote windturbines vanaf 1 januari 2019.\n\nDe call is vanaf 2021 geïntegreerd in de call groene stroom. Zie [Investeringssteun voor zonnepanelen en windturbines (Call groene stroom)](https://www.vlaio.be/nl/subsidies-financiering/subsidiedatabank/investeringssteun-voor-zonnepanelen-en-windturbines-call).\n\n## Wie komt in aanmerking\n\nDeze subsidie kan bekomen worden door ondernemingen, natuurlijke personen, niet-commerciële instellingen, publieke rechtspersonen, enz ...\n\nIndien het een onderneming betreft moet deze wel voldoen aan de definitie van een [kleine en middelgrote onderneming, vermeld in artikel 1.1.3 van het Energiedecreet van 8 mei 2009.](https://www.energiesparen.be/sites/default/files/atoms/files/Call_KWTs_definitie_onderneming.pdf \"(opent in een nieuw venster)\")\n\nDe grootte van de windturbines en van de energieproductie zorgen ervoor dat deze decentrale productie (deels) kan instaan voor het eigen verbruik van bijvoorbeeld kmo's en landbouwbedrijven.\n\n## Wat komt in aanmerking\n\nDe in aanmerking komende kosten zijn de investerings- en aansluitingskosten van kleine en middelgrote windturbine(s). Uitgaven voor het ontwerp, de engineering of vergunningsvragen komen niet in aanmerking.\n\nDe steun wordt enkel toegekend aan installaties waarvoor de uitgaven die gerelateerd zijn tot de bouw van de installatie, dateren van na de beslissing tot steuntoekenning. Alleen werkzaamheden die niet zijn gestart voor of tijdens de selectieprocedure komen in aanmerking voor de subsidie.\n\nDe installatie moet voorzien zijn van de nodige meetapparatuur om permanent de geproduceerde elektriciteit te meten.\n\nAls de steunaanvraag meerdere windturbines omvat, dan is de steun alleen van toepassing bij de volledige uitvoering van alle windturbines die vermeld zijn in de beslissing.\n\n## Omvang steun\n\nDe uit te betalen steun voor een installatie, inclusief andere financiële ondersteuningsmaatregelen, is niet hoger dan:\n\n- 70% van de in aanmerking komende kosten voor kleine ondernemingen en natuurlijke personen;\n- 60% van de in aanmerking komende kosten voor middelgrote ondernemingen;\n- 50% van de in aanmerking komende kosten voor grote ondernemingen en andere aanvragers.\n\nHet steunplafond bedraagt € 740 per MWh. Projecten die hogere steun aanvragen dan het steunplafond komen niet in aanmerking voor steun. Het steunplafond is de maximale verhouding van de steun ten opzichte van de verwachte jaarlijkse energieopbrengst waarvoor projecten kunnen geselecteerd worden.\n\n## Aanvraagprocedure\n\nDe aanvrager dient een steunaanvraag in binnen de opengestelde termijn van de call via een [elektronisch formulier](https://www.energiesparen.be/call-windturbines \"(opent in een nieuw venster)\") op de website van het Vlaams Energie- en Klimaatagentschap (VEKA).\n\nDaarnaast dient ook de berekening van de jaarlijkse verwachte energieopbrengst aan de hand van het rekenblad ingestuurd te worden.\n\n## Uitbetalingsprocedure\n\nDe steun wordt in zijn geheel uitbetaald na de aanvraag tot uitbetaling bij het Vlaams Energie- en Klimaatagentschap (VEKA) als aan volgende voorwaarden is voldaan:\n\n- de aanvrager vraagt de uitbetaling van de schijf aan;\n- de onderneming heeft geen achterstallige schulden bij de RSZ. Als er achterstallige schulden zijn, wordt de uitbetaling opgeschort tot de onderneming bewijst dat die schulden zijn aangezuiverd;\n- de onderneming heeft geen procedure op basis van Europees of nationaal recht lopen waarbij toegekende steun wordt teruggevorderd;\n- de installatie voldoet aan alle voorwaarden door of krachtens dit besluit op haar van toepassing zijnde voorwaarden;\n- de steunaanvrager heeft de investering volledig uitgevoerd en exploiteert de investering.\n\n## Evaluatieprocedure\n\nHet Vlaams Energie- en Klimaatagentschap (VEKA) rangschikt de ingediende projecten op basis van de verhouding van de aangevraagde steun ten opzichte van de verwachte jaarlijkse energieopbrengst. De totale steun wordt berekend als de som van de aangevraagde steun en de andere financiële steun en wordt uitgedrukt in een totaal steunpercentage van de in aanmerking komende kosten. Dat totale steunpercentage wordt afgetoetst aan de voorwaarden voor de maximaal toegelaten steunhoogten.\n\nProjecten met een lagere verhouding van de aangevraagde steun ten opzichte van de verwachte jaarlijkse energieopbrengst worden beter gerangschikt. Projecten met eenzelfde verhouding van de steun ten opzichte van de verwachte jaarlijkse energieopbrengst worden gerangschikt op indientijdstip, waarbij een vroeger indientijdstip beter gerangschikt wordt.\n\n### Samengevat\n\nVoor wie\n\nOndernemingen & organisaties\n\nVoor wat\n\ninvestering in kleine en middelgrote windturbines (10 tot 300 kWe)\n\nSubsidie via oproep\n\nvan 50% tot 70% (max. steunplafond van €740 per MWh)\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Uitbetalingsprocedure](#uitbetalingsprocedure)\n- [Evaluatieprocedure](#evaluatieprocedure)\n- [Contact](#contact)\n- [Ook interessant](#maatregelen)\n\n## Contact\n\nVlaams Energie- en Klimaatagentschap (VEKA)\n\nAdres\n\nKoning Albert-II-laan 20 bus 17\n\n1000Brussel\n\nBelgië\n\nTelefoon\n\nT [1700](tel:1700)\n\nE-mail\n\n[veka@vlaanderen.be](mailto:veka@vlaanderen.be)\n\nWebsite\n\n[www.energiesparen.be/call-windturbines](https://www.energiesparen.be/call-windturbines \"(opent in een nieuw venster)\")\n\n## Ook interessant\n\n[**Investeringsaftrek**\\\\\n\\\\\nOndernemingen kunnen voor de uitvoering van bepaalde investeringen een bepaald percentage van de aanschaffings- of beleggingswaarde van de ...\\\\\n\\\\\nLees meer\\\\\n\\\\\nEen steunmaatregel van FOD Financiën](/nl/subsidies-financiering/subsidiedatabank/investeringsaftrek)\n\n[**Investeringssteun voor micro-WKK op biogas kleiner dan 10kW**\\\\\n\\\\\nOndernemingen en vzw's kunnen voor de aanschaf van een micro-warmtekrachtkoppeling op biogas met een nominaal elektrisch vermogen kleiner dan 10kW ...\\\\\n\\\\\nLees meer\\\\\n\\\\\nEen steunmaatregel van Vlaams Energie- en Klimaatagentschap (VEKA)](/nl/subsidies-financiering/subsidiedatabank/investeringssteun-voor-micro-wkk-op-biogas-kleiner-dan-10kw)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/investeringssteun-kleine-en-middelgrote-windturbines",
      "title": "Investeringssteun kleine en middelgrote windturbines | VLAIO"
    }
  },
  {
    "markdown": "# Vrijstelling doorstorting bedrijfsvoorheffing voor startende ondernemingen\n\n[Download als PDF](/nl/download/pdf?file=generated-pdf/maatregelfiche-vrijstelling_doorstorting_bedrijfsvoorheffing_voor_startende_ondernemingen-206.pdf)\n\nLaatst gewijzigd op 18 apr 2024 ( [Alle wijzigingen](/nl/subsidies-financiering/subsidiedatabank/wijzigingen/206))\n\n### Samengevat\n\nVoor wie\n\nzelfstandigen & micro- en kleine vennootschappen van max. 4 j. oud\n\nVoor wat\n\nbedrijfsvoorheffing op bezoldigingen van de werknemers\n\nVrijstelling doorstorting\n\n10% (kleine) of 20% (micro) moet niet worden doorgestort aan de fiscus\n\n- [Wie komt in aanmerking](#wie-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Wat houdt de maatregel in\n\nEen kleine vennootschap moet 10% van de bedrijfsvoorheffing die ze inhoudt op bezoldigingen die ze vanaf 1 augustus 2015 betaalt of toekent aan haar werknemers niet langer doorstorten aan de fiscus. Dit percentage wordt verhoogd tot 20% voor microvennootschappen. Ook natuurlijke personen die voldoen aan deze definitie komen in aanmerking.\n\nDeze maatregel geldt enkel voor werkgevers die sinds ten hoogste 48 maanden zijn ingeschreven in de KBO (Kruispuntbank van Ondernemingen).\n\n## Wie komt in aanmerking\n\nDeze maatregel richt zich tot de werkgevers die voldoen aan volgende drie voorwaarden:\n\n- onder het toepassingsgebied vallen van de wet van 5/12/68 betreffende de cao’s en de PC;\n- voldoen aan de definitie van kleine vennootschap of microvennootschap (zie verder), of een natuurlijk persoon die aan dezelfde voorwaarden voldoet;\n- maximaal 48 maanden ingeschreven zijn in de KBO. Deze termijn van 48 maanden vangt aan op de eerste dag van de maand volgend op die inschrijving.\n\nWanneer de werkgever een werkzaamheid voortzet die voorheen werd uitgeoefend door een natuurlijke persoon of een andere rechtspersoon, vangt de termijn van 48 maanden aan op de eerste dag van de maand volgend op de eerste inschrijving in de KBO door die natuurlijke of rechtspersoon. Deze informatie wordt verduidelijkt in de [FAQ - Vrijstelling van doorstorting van de bedrijfsvoorheffing - Startende ondernemingen](https://eservices.minfin.fgov.be/myminfin-web/pages/fisconet/document/547547fd-14ac-44ca-a863-c73ef80d02ad \"(opent in een nieuw venster)\") op MyMinFin.\n\n##### Definitie microvennootschap en kleine vennootschap\n\nDe werkgever moet een zelfstandige zijn of een kleine vennootschap die op overeenkomstige wijze beantwoordt aan de criteria opgenomen in artikel 1:24, §§ 1 tot 6 van het Wetboek van vennootschappen en verenigingen. Een microvennootschap(zoals gedefinieerd in artikel 1:25 van het Wetboek van vennootschappen en verenigingen) is ook een mogelijkheid. Dit houdt in dat er voor het laatst afgesloten boekjaar, niet meer dan één van volgende criteria wordt overschreden:\n\n|  | microvennootschap | kleine vennootschap |\n| --- | --- | --- |\n| jaargemiddelde personeelsbestand | 10 | 50 |\n| jaaromzet, excl. btw | € 900.000 | € 11.250.000 |\n| balanstotaal | € 450.000 | € 6.000.000 |\n\nOpgelet! Deze definities zijn van toepassing op boekjaren vanaf 1 januari 2024. Meer informatie over de oude en nieuwe definitie en de uitgestelde werking kan je vinden op de VLAIO-pagina Kmo-definitie? Verschil Europese en fiscale definitie > [Fiscale definitie](https://www.vlaio.be/nl/begeleiding-advies/financiering/overheidsmaatregelen/kmo-definitie-verschil-europese-en-fiscale-definitie#fiscale-definitie).\n\nWanneer meer dan één van de criteria worden overschreden of niet meer worden overschreden, heeft dit slechts gevolgen wanneer dit zich in twee opeenvolgende boekjaren voordoet. De gevolgen gaan dan in vanaf het daaropvolgende boekjaar.\n\nIn het geval van verbonden vennootschappen, moeten de criteria inzake omzet en balanstotaal op geconsolideerde (gegroepeerde) basis worden berekend. Wat het criterium personeelsbestand betreft, wordt het aantal werknemers opgeteld dat door elk van de betrokken verbonden vennootschappen jaarlijks gemiddeld wordt tewerkgesteld.\n\nWanneer er boekhoudkundig geen consolidatie wordt opgemaakt, kan men kiezen voor een alternatieve consolidatie (verhoging van de drempels met 20%).\n\nEen vennootschap die zijn activiteit start, en dus niet beschikt over deze cijfers, moet de criteria bij het begin van het boekjaar te goeder trouw schatten.\n\nVzw’s komen voor deze maatregel enkel in aanmerking indien ze onderworpen zijn aan de vennootschapsbelasting.\n\n## Omvang steun\n\nDe vrijstelling bedraagt 10% van de bedrijfsvoorheffing als de onderneming voldoet aan de definitie van kleine vennootschap.\n\nDe vrijstelling bedraagt 20% van de bedrijfsvoorheffing als de onderneming voldoet aan de definitie van microvennootschap.\n\nDeze maatregel geldt voor de lonen die vanaf 1 augustus 2015 worden uitbetaald. Er is geen terugwerkende kracht van toepassing op de vóór deze datum betaalde bezoldigingen.\n\nEen werkgever kan de vrijstelling slechts toepassen gedurende de opstarttermijn van 48 maanden. Deze termijn van 48 maanden vangt aan op de eerste dag van de maand volgend op de eerste inschrijving van de werkgever in de KBO.\n\nDe berekening van de vrijstelling gebeurt per werknemer d.w.z. dat de vrijstelling enkel kan toegepast worden op de bedrijfsvoorheffing die ingehouden is op de bezoldigingen van de betrokken werknemer.\n\n## Aanvraagprocedure\n\nEr moeten twee aangiftes in de bedrijfsvoorheffing worden opgesteld:\n\n##### 1ste aangifte\n\nIn de eerste aangifte komt in het vak 'Belastbare inkomsten' het bruto belastbaar inkomen en in het vak 'Verschuldigde BV' de ingehouden bedrijfsvoorheffing.\n\n##### 2de aangifte\n\nIn de tweede aangifte komt in het vak 'Belastbare inkomsten' eveneens het bruto belastbaar inkomen.\n\nIn het vak 'Verschuldigde BV' komt een negatief bedrag, afhankelijk van de groep waaronder de werkgever valt, gelijk aan respectievelijk 10% of 20% van de ingehouden bedrijfsvoorheffing. Naargelang de groep waaronder de werkgever valt, verschilt de te gebruiken code in het vak 'aard inkomen'.\n\nDe werkgever moet een nominatieve lijst ter beschikking van de administratie houden met daarin, voor elke werknemer:\n\n1\\. de volledige identiteit;\n\n2\\. het nationaal nummer;\n\n3\\. het bedrag van de betaalde of toegekende bruto belastbare bezoldigingen;\n\n4\\. het bedrag van de op die bezoldigingen ingehouden bedrijfsvoorheffing en een gedetailleerde berekening van die bedrijfsvoorheffing.\n\nTevens moet de werkgever het bewijs ter beschikking van de administratie houden dat hij voldoet aan de voorwaarden, afhankelijk van de vrijstelling die hij gevraagd heeft, van respectievelijk een startende kleine vennootschap of een startende microvennootschap.\n\n## Blijf op de hoogte\n\nWil je op de hoogte blijven van wijzigingen van deze maatregel en andere maatregelen in de Subsidiedatabank? Dat kan via de gratis ' [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank)'.\n\n### Samengevat\n\nVoor wie\n\nzelfstandigen & micro- en kleine vennootschappen van max. 4 j. oud\n\nVoor wat\n\nbedrijfsvoorheffing op bezoldigingen van de werknemers\n\nVrijstelling doorstorting\n\n10% (kleine) of 20% (micro) moet niet worden doorgestort aan de fiscus\n\n- [Wie komt in aanmerking](#wie-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Contact\n\nBijkomende informatie over deze maatregel kan je terugvinden op de [website van FOD Financiën](https://financien.belgium.be/nl/ondernemingen/personeel_en_loon/bedrijfsvoorheffing/vrijstellingen/startende-ondernemingen \"(opent in een nieuw venster)\") (zie ondernemingen > personeel en loon > bedrijfsvoorheffing > vrijstellingen > startende ondernemingen) en de [FAQ - Vrijstelling van doorstorting van de bedrijfsvoorheffing - Startende ondernemingen](https://eservices.minfin.fgov.be/myminfin-web/pages/fisconet/document/547547fd-14ac-44ca-a863-c73ef80d02ad \"(opent in een nieuw venster)\") op MyMinFin.\n\nZie ook [Commentaar van art.275^10, WIB](https://eservices.minfin.fgov.be/myminfin-web/pages/public/fisconet/compare/3ab1d25d-9d03-4a58-bfda-9db9c5f6394a/ec482cbd-f0b5-44aa-a0b6-019ca8863dfd/ec482cbd-f0b5-44aa-a0b6-019ca8863dfd \"(opent in een nieuw venster)\").\n\nFOD Financiën\n\nAfdeling / Dienst\n\nContactcenter\n\nAdres\n\nKoning Albert II-laan 33 bus 25\n\n1030Brussel\n\nBelgië\n\nTelefoon\n\nT [02 572 57 57](tel:025725757)\n\nWebsite\n\n[financien.belgium.be/nl/ondernemingen/personeel\\_en\\_loon/bedrijfsvoorheffing/vri…](https://financien.belgium.be/nl/ondernemingen/personeel_en_loon/bedrijfsvoorheffing/vrijstellingen/startende-ondernemingen \"(opent in een nieuw venster)\")\n\n## Ook interessant\n\n[**Doelgroepvermindering eerste aanwervingen-Federaal**\\\\\n\\\\\nNieuwe werkgevers kunnen voor de eerste werknemer een RSZ-korting bekomen van maximum € 3.100 zonder beperking in tijd. Voor de volgende twee ...\\\\\n\\\\\nLees meer\\\\\n\\\\\nEen steunmaatregel van Rijksdienst voor Sociale Zekerheid (RSZ)](/nl/subsidies-financiering/subsidiedatabank/doelgroepvermindering-eerste-aanwervingen-federaal)\n\n[**Individuele beroepsopleiding in de onderneming (IBO)**\\\\\n\\\\\nOndernemingen kunnen tegen gunstige voorwaarden een werkzoekende zelf opleiden binnen de onderneming. Afhankelijk van de te ontwikkelen competenties ...\\\\\n\\\\\nLees meer\\\\\n\\\\\nEen steunmaatregel van VDAB](/nl/subsidies-financiering/subsidiedatabank/individuele-beroepsopleiding-de-onderneming-ibo)\n\n[**Doelgroepvermindering voor personen zonder recente duurzame werkervaring**\\\\\n\\\\\nWerkgevers kunnen voor de aanwerving van nieuwe werknemers zonder recente, duurzame werkervaring gedurende de eerste vier kwartalen een RSZ-korting ...\\\\\n\\\\\nLees meer\\\\\n\\\\\nEen steunmaatregel van Departement Werk, Economie, Wetenschap, Innovatie en Sociale Economie (Vlaamse overheid)](/nl/subsidies-financiering/subsidiedatabank/doelgroepvermindering-voor-personen-zonder-recente-duurzame-werkervaring)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/vrijstelling-doorstorting-bedrijfsvoorheffing-voor-startende-ondernemingen",
      "title": "Vrijstelling doorstorting bedrijfsvoorheffing voor startende ondernemingen | VLAIO"
    }
  }
]