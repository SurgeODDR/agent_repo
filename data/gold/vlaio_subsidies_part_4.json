[
  {
    "markdown": "# PMV-bedrijfsleningen\n\n[Download als PDF](/nl/download/pdf?file=generated-pdf/maatregelfiche-pmv-bedrijfsleningen-328.pdf)\n\nLaatst gewijzigd op 18 jan 2024 ( [Alle wijzigingen](/nl/subsidies-financiering/subsidiedatabank/wijzigingen/328))\n\n### Samengevat\n\nVoor wie\n\nondernemingen\n\nVoor wat\n\nfinanciering van investeringen en werkkapitaal\n\n(Achtergestelde) lening\n\nvanaf € 700.000 tegen marktconforme vergoeding\n\nConcrete financieringsplannen? Vertel ons jouw verhaal via het [Financieringskompas](https://www.vlaio.be/nl/financieringskompas) of lees het thema [Financiering](https://www.vlaio.be/nl/begeleiding-advies/financiering) op de website van VLAIO.\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Wat zijn de financieringsvoorwaarden](#wat-zijn-de-financieringsvoorwaarden)\n- [Wel of niet achtergesteld](#wel-of-niet-achtergesteld)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n- [Coaching en advies](#initiatieven)\n\n## Wat houdt de maatregel in\n\nPMV-bedrijfsleningen zijn financieringsoplossingen op maat met een lange looptijd voor kmo’s en grote ondernemingen. Deze leningen bedragen minimum € 700.000. Ze kunnen zowel achtergesteld (“mezzaninefinanciering”) als niet-achtergesteld zijn en zijn complementair aan de bestaande (of nieuwe) bankfinanciering.\n\n## Wie komt in aanmerking\n\nPMV-bedrijfsleningen financieren kmo’s en grote ondernemingen die aan volgende voorwaarden voldoen:\n\n- een exploitatiezetel in Vlaanderen hebben en/of toegevoegde waarde creëren voor Vlaanderen;\n- een track record hebben in het genereren van positieve cashflows;\n- een evenwichtig uitgebouwd managementteam hebben;\n- een onderbouwd businessplan dat voldoende capaciteit aantoont om huidige en toekomstige schulden terug te betalen;\n- een solide marktpositie hebben.\n\n## Wat komt in aanmerking\n\nVia PMV-bedrijfsleningen verstrekt PMV kredieten op maat aan Vlaamse ondernemingen in het kader van:\n\n- financiering van materiële, immateriële en financiële investeringen, evenals voor de financiering van bedrijfskapitaal bij de uitbouw van activiteiten;\n- financiering van de overname van aandelen van een bestaande vennootschap en/of de overname van (een deel van) het handelsfonds. Deze overname kan kaderen in een familiale opvolging, management buy-out (MBO) of management buy-in (MBI);\n- herfinanciering van bestaande schulden om zo voldoende werkingsmiddelen in de onderneming te houden en ter versterking van de balans.\n\n## Wat zijn de financieringsvoorwaarden\n\nDe belangrijkste voorwaarden zijn:\n\n- financiering onder de vorm van achtergestelde of niet-achtergestelde leningen;\n- minimum bedrag: € 700.000;\n- looptijd: gemiddeld 7 tot maximaal 10 jaar;\n- marktconforme vergoeding door middel van een combinatie van één of meerdere van volgende componenten:\n  - (een deel) cash interest;\n  - (een deel) uitgestelde interest, te betalen op de eindvervaldag van de lening;\n  - een deel variabele vergoeding, in functie van de prestaties van het bedrijf.\n- PMV-bedrijfsleningen vullen slechts een deel van de financieringsbehoefte in (maximum 50% van de globale financieringsbehoefte) en worden altijd verstrekt in cofinanciering met banken, aandeelhouders, managers, (financiële) investeerders, …;\n- weinig of geen zekerheden;\n- convenanten: bepalingen waaraan de kredietnemer moet voldoen, zoals het verstrekken van financiële informatie of het voldoen aan financiële ratio’s;\n- PMV-bedrijfsleningen bieden een flexibele, op maat gemaakte financieringsvorm aan. Deze flexibiliteit uit zich in de volgende kenmerken:\n  - de mogelijkheid tot opname van de bedrijfslening in meerdere schijven;\n  - het uitstel van aflossingen van kapitaal gedurende minimum de eerste twee jaar van de lening, met zelfs de mogelijkheid tot integrale terugbetaling van de hoofdsom op de eindvervaldag van de lening;\n  - een aangepaste vergoeding in functie van het risicoprofiel van de lening, wat bepaald wordt door de terugbetalingscapaciteit en de mogelijkheid tot het al dan niet vestigen van zekerheden;\n  - de mogelijkheid tot vervroegde terugbetaling.\n\n## Wel of niet achtergesteld\n\nPMV-bedrijfsleningen kunnen zowel achtergesteld als niet-achtergesteld zijn.\n\n##### Achtergestelde leningen (mezzaninefinanciering)\n\nAchtergestelde leningen, ook mezzaninefinanciering genoemd, komen in rangorde na bank- of andere financiering. Dit betekent dat bij een eventueel faillissement van de kredietnemer de achtergestelde lening pas kan terugbetaald worden na de volledige terugbetaling van de bank- of andere financiering. PMV-bedrijfsleningen met een achtergesteld karakter combineren elementen van een lening, zoals een vaste looptijd en een vaste rentevergoeding, met die van een kapitaalinbreng, namelijk permanente financiële middelen die het eigen vermogen en de solvabiliteit van de onderneming versterken. Door het achtergestelde karakter dragen deze leningen een hoger risico en daardoor ook een hogere vergoeding.\n\n##### Niet-achtergestelde PMV-bedrijfsleningen (senior bedrijfsleningen)\n\nSenior leningen komen in gelijke rangorde met bank- of andere financieringen die een positie hebben met bepaalde voorrechten op basis van specifieke zekerheden en/of een ‘negative pledge’. Vaak worden onder de senior schuldeisers afspraken gemaakt waardoor bij een eventuele faling van de kredietnemer al de schuldeisers van gelijke rangorde op gelijkwaardige manier worden behandeld.\n\nDeze leningen worden verstrekt aan bedrijven met een conservatieve schuldstructuur (een schuldgraad (netto senior schuld) van ten hoogste 3,5x de Ebitda). Deze leningen zijn maatwerkoplossingen die een maximale flexibiliteit bieden aan bedrijven om hun schuldstructuur te optimaliseren in functie van hun behoeftes.\n\nAfhankelijk van het type senior bedrijfslening kunnen er soms bijkomende criteria of voordelen van toepassing zijn.\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank).\n\n### Samengevat\n\nVoor wie\n\nondernemingen\n\nVoor wat\n\nfinanciering van investeringen en werkkapitaal\n\n(Achtergestelde) lening\n\nvanaf € 700.000 tegen marktconforme vergoeding\n\nConcrete financieringsplannen? Vertel ons jouw verhaal via het [Financieringskompas](https://www.vlaio.be/nl/financieringskompas) of lees het thema [Financiering](https://www.vlaio.be/nl/begeleiding-advies/financiering) op de website van VLAIO.\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Wat zijn de financieringsvoorwaarden](#wat-zijn-de-financieringsvoorwaarden)\n- [Wel of niet achtergesteld](#wel-of-niet-achtergesteld)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n- [Coaching en advies](#initiatieven)\n\n## Contact\n\nJe kan de rechtstreekse contactgegevens van het team Bedrijfsleningen terugvinden op de onderstaande webpagina van PMV.\n\nPMV\n\nAfdeling / Dienst\n\nBedrijfsleningen\n\nAdres\n\nOude Graanmarkt 63\n\n1000Brussel\n\nBelgië\n\nTelefoon\n\nT [02 229 52 30](tel:022295230)\n\nE-mail\n\n[info@pmv.eu](mailto:info@pmv.eu)\n\nWebsite\n\n[pmv.eu/product/pmv-bedrijfsleningen/](https://pmv.eu/product/pmv-bedrijfsleningen/ \"(opent in een nieuw venster)\")\n\n## Ook interessant\n\n[**Cofinanciering**\\\\\n\\\\\nDeze achtergestelde lening van maximum € 350.000 is bestemd voor starters en bestaande kmo's in hoofdberoep (tenzij statuut student-zelfstandige). De ...\\\\\n\\\\\nLees meer\\\\\n\\\\\nEen steunmaatregel van PMV](/nl/subsidies-financiering/subsidiedatabank/cofinanciering)\n\n[**Strategische Transformatiesteun (STS)**\\\\\n\\\\\nOndernemingen kunnen voor de uitvoering van een strategisch transformatieproject (investeringen én/of opleidingsinspanningen) financieel worden ...\\\\\n\\\\\nLees meer\\\\\n\\\\\nEen steunmaatregel van VLAIO](/nl/subsidies-financiering/subsidiedatabank/strategische-transformatiesteun-sts)\n\n[**Waarborgregeling boven 2,25 miljoen euro (Gigarant)**\\\\\n\\\\\nDe Vlaamse overheid kan marktconforme waarborgen van meer dan € 2,25 miljoen verstrekken voor de financiering (kredieten, leasing, factoring) aan ...\\\\\n\\\\\nLees meer\\\\\n\\\\\nEen steunmaatregel van PMV](/nl/subsidies-financiering/subsidiedatabank/waarborgregeling-boven-225-miljoen-euro-gigarant)\n\n## Coaching en advies\n\n[**Contactdagen financiering & subsidies**\\\\\n\\\\\nOp de contactdag krijg je advies op maat over subsidies en financiering.\\\\\n\\\\\nLees meer\\\\\n\\\\\nEen initiatief van\\\\\nVLAIO](/nl/begeleiding-advies/expertisedatabank/contactdagen-financiering-subsidies)\n\n[**Financieringsadvies op maat**\\\\\n\\\\\nExperten binnen VLAIO zoeken voor je uit welke subsidies en financieringen bij jouw project passen.\\\\\n\\\\\nLees meer\\\\\n\\\\\nEen initiatief van\\\\\nVLAIO](/nl/begeleiding-advies/expertisedatabank/financieringsadvies-op-maat)\n\n[Check alle initiatieven waarop je beroep kan doen](/nl/begeleiding-advies/expertisedatabank/zoek)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/pmv-bedrijfsleningen",
      "title": "PMV-bedrijfsleningen | VLAIO"
    }
  },
  {
    "markdown": "# Digitale transformatieprojecten\n\nLaatst gewijzigd op 9 sep 2020 ( [Alle wijzigingen](/nl/subsidies-financiering/subsidiedatabank/wijzigingen/4186))\n\nGeen aanvraag meer mogelijk\n\n\n### Samengevat\n\nVoor wie\n\nkmo's\n\nVoor wat\n\nuitvoeren van digitaal transformatieproject\n\nSubsidie (via oproep)\n\nvan 50% (max. € 25.000 voor advies en/of € 25.000 voor eigen kosten)\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Voorwaarden externe dienstverlener](#voorwaarden-externe-dienstverlener)\n- [Aanvraagprocedure](#aanvraagprocedure)\n- [Cumulering](#cumulering)\n- [Contact](#contact)\n- [Ook interessant](#maatregelen)\n\n## Wat houdt de maatregel in\n\nKmo's konden bij het Agentschap Innoveren & Ondernemen (VLAIO) een subsidie krijgen wanneer zij zich lieten ondersteunen door een externe dienstverlener voor het opzetten van een digitaal transformatieproject. De projecten konden 50% steun krijgen met een maximum van € 50.000 per project. Een project bestaat steeds uit een verplichte samenwerking met een externe deskundige.\n\nHet gaat hierbij om digitaliseringsprojecten met een hoge ambitie die vernieuwend en belangrijk zijn voor de onderneming en bovendien snel implementeerbaar zijn. Projecten kunnen zich richten op producten, diensten en processen van ondernemingen en dienen een duidelijke bijdrage te leveren aan de overgang naar een data-gedreven organisatie.\n\nDeze steun kon worden ingediend van 1 september 2020 tot uitputting van het budget (8 september 2020). In 2021 wordt de [kmo-groeisubsidie](https://www.vlaio.be/nl/subsidies-financiering/subsidiedatabank/kmo-groeisubsidie-strategisch-adviesaanwerving-bij) bijgestuurd om deze gerichter in te zetten voor de relance van de Vlaamse economie. Hierbij zal worden gewerkt met thematische oproepen. Een eerste oproep wordt op 1 maart 2021 opengesteld voor de thema’s internationalisering en digitalisering.\n\n## Wie komt in aanmerking\n\nJe ben een kmo met een [aanvaardbare rechtsvorm](https://www.vlaio.be/nl/subsidies-financiering/digitale-transformatieprojecten/wie-kan-gebruik-maken-van-deze-subsidie-en-1) en vestiging in het Vlaams Gewest die voldoet aan de Europese kmo-definitie:\n\n| ##### Criteria | ##### kmo |\n| --- | --- |\n| Tewerkstelling | minder dan 250 |\n| ofwel jaaromzet<br>ofwel balanstotaal | maximum € 50 miljoen<br>maximum € 43 miljoen |\n\n| ##### Zelfstandigheidscriterium |\n| --- |\n| Zelfstandigheid uit zich in het samentellen van de data van de steunaanvragende onderneming met deze van de participerende (vanaf meer dan 25% participatie) en verbonden (vanaf meer dan 50% participatie) ondernemingen (zie [www.vlaio.be/nl/subsidies-financiering/digitale-transformatieprojecten/wie-kan-gebruik-maken-van-deze-subsidie-en-0](https://www.vlaio.be/nl/subsidies-financiering/digitale-transformatieprojecten/wie-kan-gebruik-maken-van-deze-subsidie-en-0)). |\n\nUitsluitend ondernemingen uit de privésector met een [aanvaardbare hoofdactiviteit](https://www.vlaio.be/nl/media/179) komen in aanmerking **.** De hoofdactiviteit van de onderneming is de activiteit die als dusdanig is opgenomen in de Kruispuntbank van Ondernemingen en die het grootste gedeelte van de omzet vertegenwoordigt.\n\nDe participatie van een administratieve overheid is dus minder dan 25%.\n\nJe onderneming heeft geen negatief eigen vermogen op de indieningsdatum.\n\n## Wat komt in aanmerking\n\nDeze oproep richt zich tot digitaliseringsprojecten die leiden tot een verhoging van de digitale maturiteit van jouw onderneming. Volgende elementen zijn hierbij van belang:\n\n- het project ondersteunt de transitie naar een digitale data-gedreven onderneming onder andere via een slim gebruik en beheer van data\n- het project kan zich richten op producten, diensten en processen van ondernemingen en de wijzigingen van het business model die hiermee gepaard kunnen gaan\n- het project draagt bij tot de realisatie van de bedrijfsstrategie en/of is gerelateerd aan de bedrijfskritische processen van de onderneming\n- het project kan tot implementatie binnen de ondernemingen leiden tijdens of kort nà de looptijd van het project\n- het project is steeds maatwerk en vertoont voldoende uitdaging en ambitie waardoor de onderneming zich in de toekomst kan onderscheiden in de relevante markt waarin de onderneming opereert (of beoogt te opereren)\n\n**Komen niet in aanmerking**:\n\n- Projecten die louter een investeringsbeslissing en implementatie van standaardsoftware of standaard digitale toepassingen beogen in het kader van de normale bedrijfsactiviteiten of die louter gericht zijn op het mee-evolueren met de sector .\n\nDe projecten worden beoordeeld op basis van **4 beoordelingscriteria** die verschillende deelaspecten omvatten:\n\n- **Ambitie voor het verhogen van de digitale maturiteit:** Dit criterium beoordeelt of de aanvrager een concrete ambitie heeft om zijn onderneming digitaal te transformeren. Dit moet leiden tot een significante en duurzame verhoging van de digitale maturiteit van de onderneming om zich op die wijze klaar te maken voor de toekomst. De digitale maturiteit wordt beoordeeld in termen van de inzet van nieuwe digitale sleuteltechnologieën met bijzondere aandacht voor het slim gebruik en beheer van data.\n- **Transformatie – Impact op de onderneming:** Dit criterium beoordeelt of de aanvrager kan aantonen dat het traject een substantiële impact heeft op het huidige bedrijfsfunctioneren en bijdraagt tot de realisatie van de bedrijfsstrategie. De transformatie kan betrekking hebben op het aanbod van producten of diensten, het businessmodel of één of meerdere bedrijfskritische processen.\n- **Onderbouwde aanpak:** Dit criterium beoordeelt of de aanvrager kan aantonen dat de onderneming beschikt over een doordacht stappenplan om de vooropgestelde digitale transformatie te realiseren en te bestendigen in de onderneming.\n- **Noodzaak aan kennis & expertise:** Dit criterium beoordeelt of de aanvrager kan aantonen dat de onderneming zonder het inwinnen van bepaalde externe kennis het traject niet succesvol kan uitvoeren én dat de betreffende dienstverlener wel over die ontbrekende kennis en expertise beschikt. De eigen personeelsleden betrokken bij het project hebben een sleutelrol in de opzet en de realisatie van het digitale transformatieproject.\n\n## Omvang steun\n\n##### Bedrag\n\nDe subsidie bedraagt maximaal € 25.000 voor ondersteuning van een of meerdere externe dienstverlener(s) en maximaal € 25.000 voor eigen kosten van de onderneming in het kader van het project. Het deel eigen kosten mag bovendien niet groter zijn dan het deel externe versterking. Een kmo kan maximaal € 50.000 subsidie ontvangen binnen deze projectoproep.\n\nHet luik ‘externe versterking’ is een verplichting is voor elk project. Het luik ‘eigen kosten’ is optioneel.\n\n|     |     |     |\n| --- | --- | --- |\n|  | ##### Externe versterking (Verplicht)= consultant, studiebureau, … | ##### Eigen kosten (Optioneel)= eigen personeel |\n| Subsidiepercentage | 50% | 50% |\n| Maximale subsidie | € 25.000 | € 25.000<br>en niet groter dan de steun voor externe versterking |\n\nHet steunpercentage bedraagt 50% van de aanvaarde projectbegroting. Om in aanmerking te komen voor deze subsidie bedraagt de projectbegroting minstens € 20.000.\n\nEen kmo kan slechts één subsidieaanvraag (maximaal € 25.000 steun voor externe dienstverlening en maximaal € 25.000 steun voor eigen kosten) toegekend krijgen.\n\n##### Welke kosten komen in aanmerking\n\n**Kosten van de externe dienstverleners**\n\nDekosten van de externe dienstverleners worden beschouwd als externe prestaties. Dienstverleners moeten hierbij factureren aan marktprijs. Enkel volgende kosten van de externe dienstverlener in functie van deze oproep komen in aanmerking:\n\n- de personeelskosten van de dienstverlener in het kader van het project;\n- de overheadkosten van de dienstverlener in het kader van het project.\n\nDe volgende adviezen komen niet in aanmerking voor steun: wettelijk verplichte adviezen, adviezen van permanente of periodieke aard, adviezen die behoren tot de gewone bedrijfsuitgaven van de onderneming, niet-gespecialiseerde adviezen, adviezen over subsidies.\n\n**Eigen kosten**\n\nDe projectaanvrager kan zelf ook voor maximum de helft van de projectbegroting kosten inbrengen in functie van de uitvoering van het project:\n\n- de personeelskosten van de medewerkers die rechtstreeks betrokken zijn bij de uitvoering van het project. De loonkosten worden begroot op basis van het bruto maandsalaris (uitgaande van een voltijdse tewerkstelling) van de ingezette personeelsleden, vermenigvuldigd met een verhogingsfactor van 1,596, en rekening houdend met de aan het project bestede tijd gedurende de eerste 12 maanden.\n- overhead- en werkingskosten: een forfaitair bedrag van maximaal 20% op de aanvaarde personeelskosten in functie van de uitvoering van het project.\n\nVoor het luik ‘eigen kosten van de aanvrager’ is een [Excel-template](https://www.vlaio.be/nl/media/1441) beschikbaar die de aanvrager moet invullen en opladen bij zijn subsidieaanvraag.\n\n##### De-minimis\n\nDeze maatregel valt onder de toepassing van de Europese de minimis-regelgeving. Hierdoor mag de de-minimissteun aan bedrijven over drie jaar gespreid niet meer dan € 200.000 bedragen. Voor meer info zie [www.vlaio.be/de-minimis](https://www.vlaio.be/nl/begeleiding-advies/financiering/overheidsmaatregelen/veelgestelde-vragen-de-minimis).\n\n## Voorwaarden externe dienstverlener\n\n- De externe dienstenleveranciers fungeren louter als onderaannemer in het project. Zij beschikken als expert over de kennis van de technologie en de ervaring met de implementatie van digitaliseringsprojecten bij bedrijven.\n- Dienstenleveranciers kunnen de onderneming tijdens de volledige looptijd van het project ondersteunen. Zij mogen de opdracht **niet** integraal uitbesteden.\n- Enkel private dienstverleners komen in aanmerking.\n- De externe dienstverlener heeft geen specifieke erkenning nodig. Wel wordt tijdens de evaluatie nagegaan of de betrokken dienstverlener over relevante competenties en ervaring (= CV/track record) beschikt voor het realiseren van de opdracht.\n- De gekozen dienstverlener moet altijd een derde zijn ten opzichte van de steunvragende onderneming.\n\nMeer informatie kan je vinden bij [Adviesverlening door een externe dienstverlener](https://www.vlaio.be/nl/subsidies-financiering/digitale-transformatieprojecten/wie-kan-gebruik-maken-van-deze-subsidie-en).\n\n## Aanvraagprocedure\n\nAanvragen konden ingediend worden vanaf 1 september 2020. De oproep werd ondertussen afgesloten.\n\nHet betreft een oproep met mogelijkheid tot indiening tot uitputting van de middelen waarbij de projecten worden beslist in volgorde van indiening.\n\nMeer informatie en de nodige documenten kan je vinden op de VlAIO website in de rubriek [Hoe vraag je deze subsidie aan?](https://www.vlaio.be/nl/subsidies-financiering/digitale-transformatieprojecten/hoe-vraag-je-deze-subsidie-aan).\n\n## Cumulering\n\nEen kmo die de voorbije 12 maanden een [Kmo-groeisubsidie](https://www.vlaio.be/nl/subsidies-financiering/subsidiedatabank/kmo-groeisubsidie-strategisch-adviesaanwerving-bij) heeft ingediend die werd goedgekeurd, kan niet deelnemen aan deze oproep. De termijn van 12 maanden loopt vanaf de datum van indiening.\n\n### Samengevat\n\nVoor wie\n\nkmo's\n\nVoor wat\n\nuitvoeren van digitaal transformatieproject\n\nSubsidie (via oproep)\n\nvan 50% (max. € 25.000 voor advies en/of € 25.000 voor eigen kosten)\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Voorwaarden externe dienstverlener](#voorwaarden-externe-dienstverlener)\n- [Aanvraagprocedure](#aanvraagprocedure)\n- [Cumulering](#cumulering)\n- [Contact](#contact)\n- [Ook interessant](#maatregelen)\n\n## Contact\n\nAgentschap Innoveren & Ondernemen\n\nAdres\n\nKoning Albert II-laan 35 bus 12\n\n1000Brussel\n\nBelgië\n\nTelefoon\n\nT [0800 20 555](tel:080020555)\n\nE-mail\n\n[kmo-groeisubsidie@vlaio.be](mailto:kmo-groeisubsidie@vlaio.be)\n\nWebsite\n\n[vlaio.be/digitaletransformatie](https://www.vlaio.be/nl/subsidies-financiering/digitale-transformatieprojecten)\n\n## Ook interessant\n\n[**Kmo-groeisubsidie: strategisch advies/aanwerving bij groeitraject**\\\\\n\\\\\nDeze subsidie ondersteunt kmo’s bij het verwerven van de ontbrekende strategische kennis die nodig is voor het realiseren van hun groeitraject. Die ...\\\\\n\\\\\nLees meer\\\\\n\\\\\nEen steunmaatregel van VLAIO](/nl/subsidies-financiering/subsidiedatabank/kmo-groeisubsidie-strategisch-adviesaanwerving-bij-groeitraject)\n\n[**Ontwikkelingsproject: subsidie voor innovatie**\\\\\n\\\\\nOndernemingen met rechtspersoonlijkheid kunnen een subsidie bekomen van 25% tot 50% (60% bij interregionale of internationale samenwerking) op de ...\\\\\n\\\\\nLees meer\\\\\n\\\\\nEen steunmaatregel van VLAIO](/nl/subsidies-financiering/subsidiedatabank/ontwikkelingsproject-subsidie-voor-innovatie)\n\n[**Kmo-portefeuille: steun voor opleiding en advies**\\\\\n\\\\\nKmo's kunnen een subsidie bekomen voor bepaalde externe opleidingen of advies bij geregistreerde dienstverleners. Kleine ondernemingen (ko's) krijgen ...\\\\\n\\\\\nLees meer\\\\\n\\\\\nEen steunmaatregel van VLAIO](/nl/subsidies-financiering/subsidiedatabank/kmo-portefeuille-steun-voor-opleiding-en-advies)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/digitale-transformatieprojecten",
      "title": "Digitale transformatieprojecten | VLAIO"
    }
  },
  {
    "markdown": "# Doelgroepvermindering Kunstenaars-Vlaanderen\n\n[Download als PDF](/nl/download/pdf?file=generated-pdf/maatregelfiche-doelgroepvermindering_kunstenaars-vlaanderen-235.pdf)\n\nLaatst gewijzigd op 30 aug 2024 ( [Alle wijzigingen](/nl/subsidies-financiering/subsidiedatabank/wijzigingen/235))\n\n### Samengevat\n\nVoor wie\n\nondernemingen\n\nVoor wat\n\ntewerkstelling van een kunstenaar\n\nRSZ-korting\n\nvan € 726,50 per kwartaal (volledige duur van de tewerkstelling)\n\n- [Wie komt in aanmerking](#wie-komt-in-aanmerking)\n- [Omvang steun](#omvang-steun)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n- [Coaching en advies](#initiatieven)\n\n## Wat houdt de maatregel in\n\nDeze doelgroepvermindering kent een vermindering van de werkgeversbijdragen toe aan werkgevers gedurende de tewerkstellingsperiode van een kunstenaar. Dit zowel aan kunstenaars verbonden met een arbeidsovereenkomst; als aan kunstenaars die, niet verbonden met een arbeidsovereenkomst, tegen betaling van een loon artistieke prestaties leveren en/of in opdracht artistieke werken produceren.\n\nDeze doelgroepvermindering werd geregionaliseerd ingevolge de zesde staatshervorming. De bestaande regelgeving blijft momenteel echter behouden.\n\n## Wie komt in aanmerking\n\n##### Werkgever\n\nAlle werkgevers, zowel van de privésector als van de openbare sector, komen in aanmerking voor de vermindering.\n\n##### Werknemer\n\nZowel de kunstenaars die verbonden zijn door een arbeidsovereenkomst, als de kunstenaars die, zonder door een arbeidsovereenkomst te zijn verbonden, tegen betaling van een loon artistieke prestaties leveren en/of in opdracht artistieke werken produceren, komen voor de vermindering in aanmerking. Voor statutaire kunstenaars tewerkgesteld in de openbare sector, is de vermindering dus niet van toepassing.\n\nOnder artistieke prestaties wordt verstaan de creatie en/of uitvoering of interpretatie van artistieke oeuvres in de audiovisuele sector, in de beeldende kunsten, in de muziek, de literatuur, het spektakel, het theater en de choreografie.\n\nHet refertekwartaalloon van de kunstenaar moet wel minstens driemaal het gemiddeld minimum maandinkomen (GGMMI) geldig voor de eerste maand van het kwartaal bedragen. Vanaf het derde kwartaal van 2024 bedraagt deze ondergrens € 6.211,44.\n\n## Omvang steun\n\nEen vermindering € 726,50 per kwartaal wordt toegekend gedurende de volledige duur van de tewerkstelling.\n\nDe doelgroepvermindering mag voor een kunstenaar echter nooit meer bedragen dan € 517,00 per kwartaal. Het betreft een aftopping van het absolute verminderingsbedrag, na het in rekening brengen van de prestatiebreuk en de multiplicatiefactor. Via deze techniek zal bij onvolledige prestaties de vermindering sneller stijgen bij toename van de prestaties, maar slechts tot een absoluut verminderingsbedrag.\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank).\n\n### Samengevat\n\nVoor wie\n\nondernemingen\n\nVoor wat\n\ntewerkstelling van een kunstenaar\n\nRSZ-korting\n\nvan € 726,50 per kwartaal (volledige duur van de tewerkstelling)\n\n- [Wie komt in aanmerking](#wie-komt-in-aanmerking)\n- [Omvang steun](#omvang-steun)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n- [Coaching en advies](#initiatieven)\n\n## Contact\n\nDeze doelgroepvermindering werd geregionaliseerd ingevolge de zesde staatshervorming. De bestaande regelgeving blijft momenteel echter behouden.\n\nMeer informatie over deze maatregel kan je terugvinden op de RSZ-website in de Administratieve instructies RSZ > De bijdrageverminderingen > [Doelgroepvermindering voor kunstenaars](https://www.socialsecurity.be/employer/instructions/dmfa/nl/latest/instructions/deductions/structuralreduction_targetgroupreductions/artists.html \"(opent in een nieuw venster)\").\n\nEen vraag stellen aan het contactcenter van de RSZ kan ook per telefoon of door gebruik te maken van het [contactformulier](https://www.socialsecurity.be/site_nl/employer/general/contactcenter/index.htm \"(opent in een nieuw venster)\").\n\nRijksdienst voor Sociale Zekerheid (RSZ)\n\nAdres\n\nVictor Hortaplein 11\n\n1060Brussel\n\nBelgië\n\nTelefoon\n\nT [02 511 51 51](tel:025115151)\n\nWebsite\n\n[www.socialsecurity.be](https://www.socialsecurity.be/ \"(opent in een nieuw venster)\")\n\n## Ook interessant\n\n[**Films, series, games en interactief werk: subsidies via VAF**\\\\\n\\\\\nHet VAF geeft financiële steun aan de audiovisuele sector voor de productie van films, series, games en interactief werk, vanaf het scenario tot de ...\\\\\n\\\\\nLees meer\\\\\n\\\\\nEen steunmaatregel van Vlaams Audiovisueel Fonds (VAF)](/nl/subsidies-financiering/subsidiedatabank/films-series-games-en-interactief-werk-subsidies-vaf)\n\n[**Europese steun voor de creatieve en culturele sector**\\\\\n\\\\\nHet Creative Europe-programma is het voornaamste Europese subsidieprogramma ter bevordering en ondersteuning van de internationale samenwerking in de ...\\\\\n\\\\\nLees meer\\\\\n\\\\\nEen steunmaatregel van de Europese overheid](/nl/subsidies-financiering/subsidiedatabank/europese-steun-voor-de-creatieve-en-culturele-sector)\n\n## Coaching en advies\n\n[**Flanders DC**\\\\\n\\\\\nFlanders DC is het unieke aanspreekpunt voor ondernemers in de design- en modesector. \\\\\n\\\\\nLees meer\\\\\n\\\\\nEen initiatief van\\\\\nFlanders DC](/nl/begeleiding-advies/expertisedatabank/flanders-dc)\n\n[Check alle initiatieven waarop je beroep kan doen](/nl/begeleiding-advies/expertisedatabank/zoek)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/doelgroepvermindering-kunstenaars-vlaanderen",
      "title": "Doelgroepvermindering Kunstenaars-Vlaanderen | VLAIO"
    }
  },
  {
    "markdown": "# Notionele interestaftrek\n\nLaatst gewijzigd op 18 jan 2024 ( [Alle wijzigingen](/nl/subsidies-financiering/subsidiedatabank/wijzigingen/305))\n\nGeen aanvraag meer mogelijk\n\n\n### Samengevat\n\nVoor wie\n\nondernemingen\n\nVoor wat\n\nstimulans om te investeren in eigen vermogen\n\nBelastingvrijstelling\n\nvan 0,092% van het gecorrigeerd eigen vermogen (aj 2020) verhoogd tot 0,408% voor kleine vennootschappen\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Fiscaal voordeel](#fiscaal-voordeel)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n\n## Wat houdt de maatregel in\n\nDe notionele interestaftrek (NIA) of “aftrek voor risicokapitaal” hield in dat kmo's en grote ondernemingen sinds het aanslagjaar 2007 (inkomsten 2006) een bepaald percentage van het eigen vermogen konden aftrekken van de belastbare winst.\n\nHet voornaamste doel van deze maatregel was het verminderen van de fiscale discriminatie tussen financiering met vreemd vermogen en financiering met eigen vermogen. In het geval van leningen, is de betaalde rente namelijk aftrekbaar van de belastbare basis, terwijl vergoedingen in de vorm van dividenduitkeringen voor financiering met eigen vermogen dat niet zijn.\n\nDe federale regering heeft beslist in het kader van de meerjarenbegroting 2023-2024 om de notionele intrestaftrek op te heffen vanaf de belastbare tijdperken die vanaf 31 december 2023 worden afgesloten. Bedrijven kunnen nog wel de overgedragen aftrek van voorgaande jaren benutten. Meer informatie kan je raadplagen in de [Programmawet (1) van 26 december 2022](https://www.ejustice.just.fgov.be/eli/wet/2022/12/26/2022043127/staatsblad \"(opent in een nieuw venster)\") (BS 30 12 2022).\n\n## Wie komt in aanmerking\n\nDe NIA geldt zowel voor kleine, middelgrote als voor grote ondernemingen, onderworpen aan de vennootschapsbelasting.\n\nIndien de onderneming echter een vrijgestelde investeringsreserve heeft aangelegd in een bepaald belastbaar tijdperk, dan kan de notionele interestaftrek niet worden toegepast in dat tijdperk, en ook niet in de twee daaropvolgende belastbare tijdperken.\n\nVzw’s komen voor deze maatregel enkel in aanmerking indien ze onderworpen zijn aan de vennootschapsbelasting.\n\n## Wat komt in aanmerking\n\nDe notionele interestaftrek wordt toegekend op basis van de aangroei van het eigen vermogen, het zogenaamde incrementeel eigen vermogen. Dat is een vijfde van het positief verschil tussen het risicokapitaal van het belastbaar tijdperk en het risicokapitaal van het vijfde voorgaande belastbaar tijdperk.\n\n## Fiscaal voordeel\n\n##### Aftrekbaar percentage\n\nHet aftrekbare percentage bedraagt - 0,160% voor het aanslagjaar 2022 (- 0,057% voor het aanslagjaar 2023). Voor kleine vennootschappen wordt het tarief met 0,5% verhoogd tot 0,340% voor het aanslagjaar 2022 (0,443% voor het aanslagjaar 2023).\n\nIndien de belastbare winst ontoereikend is (om de notionele interestaftrek te dragen) kon voorheen het niet-gecompenseerde bedrag naar de volgende zeven jaren (belastbare tijdperken) worden overgedragen. Deze mogelijkheid is echter afgeschaft vanaf aanslagjaar 2013.\n\nOvergangsregeling: voor bedragen die nog niet konden worden in mindering gebracht van de winst van een belastbaar tijdperk afgesloten op ten laatste 30 december 2012, is er nog overdracht mogelijk naar volgende jaren onder bepaalde voorwaarden:\n\n- aftrek per jaar beperkt tot 60% van de restwinst (dit is de winst die overblijft na de investeringsaftrek en de aftrek van andere vrijgestelde inkomsten);\n- overdracht resterende 40% naar volgende jaren;\n- beperking geldt niet voor eerste schijf van € 1 miljoen belastbare basis.\n\n##### Definitie kleine vennootschap\n\nEen kleine vennootschap is een vennootschap die op overeenkomstige wijze beantwoordt aan de criteria opgenomen in artikel 1:24, §§ 1 tot 6 van het Wetboek van vennootschappen en verenigingen. Dit houdt in dat er voor het laatst afgesloten boekjaar, niet meer dan één van volgende criteria wordt overschreden:\n\n- jaargemiddeld personeelsbestand: 50 werknemers;\n- jaaromzet exclusief btw: € 9.000.000;\n- balanstotaal: € 4.500.000.\n\nWanneer meer dan één van de criteria worden overschreden of niet meer worden overschreden, heeft dit slechts gevolgen wanneer dit zich in twee opeenvolgende boekjaren voordoet. De gevolgen gaan dan in vanaf het daaropvolgende boekjaar.\n\nIn het geval van verbonden vennootschappen, moeten de criteria inzake omzet en balanstotaal op geconsolideerde (gegroepeerde) basis worden berekend. Wat het criterium personeelsbestand betreft, wordt het aantal werknemers opgeteld dat door elk van de betrokken verbonden vennootschappen jaarlijks gemiddeld wordt tewerkgesteld.\n\nWanneer er boekhoudkundig geen consolidatie wordt opgemaakt, kan men kiezen voor een alternatieve consolidatie (verhoging van de drempels met 20% tot € 10,8 miljoen omzet en € 5,4 miljoen balanstotaal).\n\n## Aanvraagprocedure\n\nBij de aangifte in de vennootschapsbelasting moet de onderneming een formulier 275 C voegen. Het formulier kan gehaald worden van de website [www.myminfin.be](http://www.myminfin.be/ \"(opent in een nieuw venster)\").\n\n**Opgelet!** Kleine vennootschappen die kiezen voor de toepassing van de \"gewone\" investeringsaftrek, hebben voor datzelfde boekjaar geen recht op de notionele interestaftrek.\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank).\n\n### Samengevat\n\nVoor wie\n\nondernemingen\n\nVoor wat\n\nstimulans om te investeren in eigen vermogen\n\nBelastingvrijstelling\n\nvan 0,092% van het gecorrigeerd eigen vermogen (aj 2020) verhoogd tot 0,408% voor kleine vennootschappen\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Fiscaal voordeel](#fiscaal-voordeel)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n\n## Contact\n\nBijkomende informatie over de \"Aftrek voor risicokapitaal\" met als juridische basis Artikel 205quater kan je terugvinden op [www.myminifin.be](https://eservices.minfin.fgov.be/myminfin-web/pages/fisconet#!/compare/dd404f51-0c20-4df6-94ed-d23a4a54ba41/443eaa6c-df08-47a1-89c3-2c2371320ad7 \"(opent in een nieuw venster)\")(Inkomstenbelastingen> Wetgeving en reglementering > Wetboek van de inkomstenbelastingen > WIB 92 (historische versie) Artikel 205ter en volgende) en in de [Circulaire 2020/C/22 over de aftrek voor risicokapitaal](https://eservices.minfin.fgov.be/myminfin-web/pages/fisconet/document/a944a16f-dcf8-446f-9223-ea76debb2163 \"(opent in een nieuw venster)\") op MyMinFin.\n\nFOD Financiën\n\nAfdeling / Dienst\n\nContactcenter\n\nAdres\n\nKoning Albert II-laan 33 bus 25\n\n1030Brussel\n\nBelgië\n\nTelefoon\n\nT [02 572 57 57](tel:025725757)\n\nWebsite\n\n[financien.belgium.be/nl/ondernemingen/vennootschapsbelasting/belastingvoordelen…](https://financien.belgium.be/nl/ondernemingen/vennootschapsbelasting/belastingvoordelen/notionele_interestaftrek#q10 \"(opent in een nieuw venster)\")\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/notionele-interestaftrek",
      "title": "Notionele interestaftrek | VLAIO"
    }
  },
  {
    "markdown": "# Versnelde teruggave Btw-kredieten voor starters\n\n[Download als PDF](/nl/download/pdf?file=generated-pdf/maatregelfiche-versnelde_teruggave_btw-kredieten_voor_starters-3386.pdf)\n\nLaatst gewijzigd op 5 jul 2024 ( [Alle wijzigingen](/nl/subsidies-financiering/subsidiedatabank/wijzigingen/3386))\n\n### Samengevat\n\nVoor wie\n\nstartende ondernemingen\n\nVoor wat\n\nmaandelijkse terugbetaling van het btw-krediet\n\nFiscaal voordeel\n\nsnellere teruggave van btw-tegoeden van ten minste € 50\n\n- [Wie komt in aanmerking](#wie-komt-in-aanmerking)\n- [Voorwaarden](#voorwaarden)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Wat houdt de maatregel in\n\nStartende ondernemingen hebben vaak een btw-tegoed door de vele investeringen die zij in de aanvangsperiode hebben uitgevoerd maar verkopen nog weinig. Dit btw-krediet kunnen starters in de eerste 24 maanden na de aanvang van de activiteit, voortaan sneller terugkrijgen indien aan bepaalde voorwaarden wordt voldaan.\n\nIn principe kan een onderneming pas een teruggave van dit btw-tegoed aanvragen bij de fiscus aan het einde van een trimester, ook als er maandelijks een btw-aangifte wordt ingediend in plaats van per kwartaal. Bovendien heeft de fiscus drie maanden de tijd om het geld effectief te storten. In totaal kan het dus zes maanden duren om een btw-tegoed terug te krijgen wat kan leiden tot liquiditeitsproblemen bij de betrokken ondernemer.\n\nVoor starters die voldoen aan bepaalde voorwaarden, bestaat een snellere procedure:\n\n1\\. Zij kunnen elke maand een terugbetaling vragen van hun btw-krediet.\n\n2\\. Bovendien wordt de termijn om terug te betalen ingekort van drie tot twee maanden. Hierdoor zullen starters maar drie maanden hoeven te wachten op hun geld, in plaats van zes maanden.\n\n## Wie komt in aanmerking\n\nEnkel starters die minder dan 24 maanden gestart zijn met hun economische activiteit kunnen genieten van dit fiscaal voordeel.\n\nDit zijn belastingplichtigen die een aangifte van aanvang van activiteit hebben ingediend (door middel van een document nr. 604A, of voor de btw-eenheden, door middel van een document nr. 606A) minder dan 24 maanden geleden. Belastingplichtigen die binnen de eerste 24 maanden overgaan van de vrijstellingsregeling naar de gewone btw-regeling komen ook in aanmerking voor de resterende periode van 24 maanden na aanvang van hun activiteiten.\n\nOok belastingplichtigen die hun activiteit hebben stopgezet en ten vroegste drie maanden later een nieuwe activiteit hebben opgestart (met indiening van de nodige aangiften van stopzetting en aanvang van activiteit) alsook 'nieuwe' btw-eenheden worden als 'starters' aangemerkt (zelfs als hun leden allemaal al \"geïdentificeerd waren voor de btw\").\n\nHouders van een \"globaal btw-identificatienummer\" (waarvan het nummer begint met BE 0796.6 of BE 0796.5) worden daarentegen nooit beschouwd als 'starters'.\n\n## Voorwaarden\n\nDe startende onderneming kan deze maandelijkse teruggave van zijn belastingkrediet verkrijgen indien de volgende toepassingsvoorwaarden gelijktijdig vervuld zijn:\n\n##### De betrokken periode\n\nHet btw-krediet moet betrekking hebben op een periode vervat in de 24 maanden die volgen op de datum van aanvang van de economische activiteit. Deze datum is deze vermeld door de belastingplichtige in zijn aangifte van aanvang van de activiteit (document nr. 604A).\n\n##### Aangifteregime\n\nDe belastingplichtige starter moet opteren voor de maandelijkse indiening van periodieke aangiften.\n\nWie opteert voor de trimestriële indiening van de periodieke btw-aangifte is automatisch uitgesloten van de regeling van maandelijkse teruggave. De fiscus zal voor deze ondernemers wel trachten om \"in de mate van het mogelijke\" de teruggave uiterlijk de tweede maand die volgt op het tijdvak van de kwartaalaangifte terug te storten.\n\n##### Minimum btw-tegoed\n\nHet btw-krediet moet ten minste € 50 bereiken. Indien het belastingoverschot dit bedrag niet bereikt, wordt het automatisch overgedragen naar de volgende aangifteperiode.\n\n##### Datum van indiening van de aangifte\n\nDe maandelijkse btw-aangifte moet ten laatste worden ingediend de twintigste dag van de maand die volgt op de maand na dewelke de door de staat verschuldigde som wordt vastgesteld. Deze datum moet strikt worden nageleefd, zelfs in de vakantieperiode.\n\n##### Elektronische indiening\n\nDeze maandelijkse btw-aangifte moet verplicht worden ingediend via elektronische weg op de toepassing [Intervat](https://financien.belgium.be/nl/E-services/Intervat \"(opent in een nieuw venster)\"). Geen enkele afwijking zal worden toegekend op dit principe.\n\n##### Uitdrukkelijke vraag tot maandelijkse btw-aangifte\n\nDe belastingplichtige moet uitdrukkelijk vragen om teruggave van het belastingkrediet op het einde van elke maand voor dewelke een belastingoverschot terugbetaalbaar is. Hiervoor dient hij het kader aan te kruisen dat voor dit doel voorzien is in de rubriek 'Vraag om teruggave' van de maandelijkse btw-aangifte met betrekking tot de handelingen van de betrokken periode.\n\n## Aanvraagprocedure\n\nDe belastingplichtige moet zijn maandaangifte via elektronische weg tijdig indienen in de toepassing [Intervat](https://financien.belgium.be/nl/E-services/Intervat \"(opent in een nieuw venster)\").\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank).\n\n### Samengevat\n\nVoor wie\n\nstartende ondernemingen\n\nVoor wat\n\nmaandelijkse terugbetaling van het btw-krediet\n\nFiscaal voordeel\n\nsnellere teruggave van btw-tegoeden van ten minste € 50\n\n- [Wie komt in aanmerking](#wie-komt-in-aanmerking)\n- [Voorwaarden](#voorwaarden)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Contact\n\nBijkomende informatie over deze maatregel kan je terugvinden op [de website van Financiën](https://financien.belgium.be/nl/Actueel/versnelde-teruggave-van-btw-kredieten-voor-starters-vanaf-01012020-en-wijziging-modaliteiten \"(opent in een nieuw venster)\") en in de ' [Circulaire 2019/C/128 betreffende de teruggaven inzake Btw aan belastingplichtigen die hun economische activiteit aanvangen](https://eservices.minfin.fgov.be/myminfin-web/pages/fisconet/document/61ce2610-08c7-4bc5-aafe-b3139364e196 \"(opent in een nieuw venster)\")' op [Fisconetplus](https://eservices.minfin.fgov.be/myminfin-web/pages/fisconet#!/ \"(opent in een nieuw venster)\").\n\nFOD Financiën\n\nAdres\n\nKruidtuinlaan 50\n\n1000Brussel\n\nBelgië\n\nTelefoon\n\nT [02 572 57 57](tel:025725757)\n\nWebsite\n\n[financien.belgium.be/nl/Actueel/versnelde-teruggave-van-btw-kredieten-voor-star…](https://financien.belgium.be/nl/Actueel/versnelde-teruggave-van-btw-kredieten-voor-starters-vanaf-01012020-en-wijziging-modaliteiten \"(opent in een nieuw venster)\")\n\n## Ook interessant\n\n[**Startlening**\\\\\n\\\\\nDit is een achtergestelde lening van maximum € 100.000 voor alle starters (werkzoekenden én anderen) die nog niet of gedurende hoogstens vier jaar ...\\\\\n\\\\\nLees meer\\\\\n\\\\\nEen steunmaatregel van PMV](/nl/subsidies-financiering/subsidiedatabank/startlening)\n\n[**Winwinlening**\\\\\n\\\\\nMet de Winwinlening moedigt de Vlaamse overheid particulieren aan om achtergestelde leningen aan kmo's te verstrekken met een looptijd van 5 tot 10 ...\\\\\n\\\\\nLees meer\\\\\n\\\\\nEen steunmaatregel van PMV](/nl/subsidies-financiering/subsidiedatabank/winwinlening)\n\n[**Waarborgregeling tot 2,25 miljoen euro**\\\\\n\\\\\nKmo's en grote ondernemingen die geen financieringsovereenkomst kunnen afsluiten door een gebrek aan voldoende waarborgen, kunnen bij 'financiële ...\\\\\n\\\\\nLees meer\\\\\n\\\\\nEen steunmaatregel van PMV](/nl/subsidies-financiering/subsidiedatabank/waarborgregeling-tot-225-miljoen-euro)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/versnelde-teruggave-btw-kredieten-voor-starters",
      "title": "Versnelde teruggave Btw-kredieten voor starters | VLAIO"
    }
  },
  {
    "markdown": "# Intellectuele eigendom steunmogelijkheden\n\n[Download als PDF](/nl/download/pdf?file=generated-pdf/maatregelfiche-intellectuele_eigendom_steunmogelijkheden-3561.pdf)\n\nLaatst gewijzigd op 9 dec 2024 ( [Alle wijzigingen](/nl/subsidies-financiering/subsidiedatabank/wijzigingen/3561))\n\n### Samengevat\n\nVoor wie\n\nondernemingen\n\nVoor wat\n\ninvesteren in intellectuele eigendomsrechten\n\nSubsidies & fiscale voordelen\n\nsteun varieert per maatregel\n\nBekijk ook de informatie [Intellectuele eigendom](https://www.vlaio.be/nl/begeleiding-advies/groei-innovatie/intellectuele-eigendom) op de website van VLAIO.\n\n- [Aftrek voor innovatie-inkomsten](#aftrek-voor-innovatie-inkomsten-)\n- [Fiscale regeling inzake auteursrechten en naburige rechten](#fiscale-regeling-inzake-auteursrechten-en-naburige-rechten-)\n- [Gratis gepersonaliseerde IE-ondersteuning](#gratis-gepersonaliseerde-ie-ondersteuning)\n- [i-DEPOT](#i-depot)\n- [Investeringsaftrek en belastingkrediet voor onderzoek en ontwikkeling](#investeringsaftrek-en-belastingkrediet-voor-onderzoek-en-ontwikkeling)\n- [Kmo-portefeuille](#kmo-portefeuille-)\n- [Korting voor Europese octrooiaanvragen](#korting-voor-europese-octrooiaanvragen)\n- [Onderzoeks- en ontwikkelingsproject](#onderzoeks--en-ontwikkelingsproject)\n- [Prediagnostische dienst voor Intellectuele Eigendom](#prediagnostische-dienst-voor-intellectuele-eigendom)\n- [De-minimis](#de-minimis)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n- [Coaching en advies](#initiatieven)\n\n## Wat houdt de maatregel in\n\nBedrijven die willen investeren in intellectuele eigendomsrechten kunnen een beroep doen op een aantal ondersteunende maatregelen. Op deze pagina geven we een overzicht van een aantal subsidies en fiscale voordelen, specifiek voor intellectuele eigendom (IE).\n\n## Aftrek voor innovatie-inkomsten\n\nDe netto-inkomsten uit octrooien, aanvullende beschermingscertificaten, kwekersrecht, innovatieve software, weesgeneesmiddelen en door de overheid toegekende data-en/of marktexclusiviteit voor gewasbeschermingsmiddelen of geneesmiddelen voor menselijk of dierlijk gebruik, kunnen tot 85% vrijgesteld worden van vennootschapsbelasting.\n\nMeer informatie kan je raadplegen op de pagina [Innovatieaftrek](https://www.vlaio.be/nl/subsidies-financiering/subsidiedatabank/innovatieaftrek) in de Subsidiedatabank.\n\n## Fiscale regeling inzake auteursrechten en naburige rechten\n\nInkomsten uit auteursrechten en naburige rechten kunnen tot een (bruto) bedrag van € 37.500 beschouwd als roerend inkomen (geïndexeerd bedrag voor inkomstenjaar 2023 € 70.220) en zo onderworpen aan een fiscaal gunstig tarief van 15%. Sinds 1 januari 2023 werd deze regeling grondig hervormd waardoor de toepassing vernauwd werd. Uit een recente uitspraak van het Grondwettelijk Hof blijkt dat softwareontwikkeling uitgesloten wordt voor deze fiscale regeling.\n\nMeer informatie kan je terugvinden op de pagina [Fiscale regeling voor auteursrechten en naburige rechten](https://www.vlaio.be/nl/subsidies-financiering/subsidiedatabank/fiscale-regeling-voor-auteursrechten-en-naburige-rechten) in de Subsidiedatabank.\n\n## Gratis gepersonaliseerde IE-ondersteuning\n\nHet Europees Bureau voor Intellectuele Eigendom (EUIPO) wil haar steentje bijdragen om kmo’s volgens [Europese definitie](https://www.vlaio.be/nl/begeleiding-advies/financiering/overheidsmaatregelen/kmo-definitie-verschil-europese-en-fiscale) (incl. vzw’s met economische activiteit) te ondersteunen op het vlak van intellectuele eigendom. Ze lanceerde een dienst om kmo’s in contact te brengen met dienstverleners van kosteloze juridische bijstand en advies rond intellectuele eigendom in de hele EU. Via dit project kunnen bedrijven gratis gepersonaliseerd advies en juridische bijstand op het vlak van intellectuele eigendom krijgen.\n\nDit IE-advies is beperkt tot één dienst per kmo.\n\nMeer informatie via [IP pro bono](https://euipo.europa.eu/ohimportal/nl/online-services/ip-support/how-it-works).\n\n## i-DEPOT\n\nOm aan te tonen dat je op een bepaalde datum al bezig bent met een bepaald idee, is een bewijs van datum aangewezen. Eén van de mogelijkheden om een vaste datum te creëren, is een i-DEPOT bij het Benelux-Bureau voor de Intellectuele Eigendom indienen. Opgelet: dit is enkel een bewijsmiddel, geen IE-recht! Je i-DEPOT blijft geheim, tenzij je er zelf voor kiest om je i-DEPOT (gedeeltelijk) vrij te geven. Via VLAIO kan je een korting van € 10 krijgen op de kostprijs van zo’n online i-DEPOT.\n\nDeze ID-code kan iedereen aanvragen via [idepot@vlaio.be](mailto:idepot@vlaio.be).\n\nMeer informatie kan je terugvinden via [deze pagina in de expertisedatabank](https://www.vlaio.be/nl/begeleiding-advies/coaching-en-advies/i-depot-agent). [Hier kan je jouw i-DEPOT aanvragen](https://www.boip.int/nl/ondernemers/ideeen).\n\n## Investeringsaftrek en belastingkrediet voor onderzoek en ontwikkeling\n\nOndernemingen die investeren in octrooien, kunnen onder bepaalde voorwaarden een verhoogde investeringsaftrek krijgen. Via dit fiscaal voordeel kan de onderneming een bepaald percentage van de aanschaffings- of beleggingswaarde van investeringen aftrekken van de belastbare winst.\n\nNaast de investeringsaftrek is er ook het systeem van belastingkrediet voor onderzoek, waarbij het fiscaal voordeel bestaat uit een belastingvermindering op de verschuldigde vennootschapsbelasting.\n\nMeer informatie kan je terugvinden in de [maatregel Investeringsaftrek](https://www.vlaio.be/nl/subsidies-financiering/subsidiedatabank/investeringsaftrek) in de Subsidiedatabank en in de [maatregel Belastingkrediet onderzoek en ontwikkeling](https://www.vlaio.be/nl/subsidies-financiering/subsidiedatabank/belastingkrediet-voor-onderzoek-en-ontwikkeling) in de Subsidiedatabank.\n\n## Kmo-portefeuille\n\nVia de kmo-portefeuille kunnen kmo’s (geen vzw's) een subsidie aanvragen voor bepaalde opleidingen en adviezen, verstrekt door geregistreerde dienstverleners. Dit kan ook voor opleidingen en advies met betrekking tot intellectuele eigendom. Kosten voor het opmaken en indienen van merk/model, octrooiaanvraag komen echter niet in aanmerking voor de kmo-portefeuille.\n\nIn het kader van de kmo-portefeuille kunnen kleine ondernemingen 30% en middelgrote ondernemingen 20% steun genieten. Het maximale steunplafond is € 7.500 steun per jaar.\n\nMeer informatie kan je terugvinden op [deze pagina in de Subsidiedatabank](https://www.vlaio.be/nl/subsidies-financiering/subsidiedatabank/kmo-portefeuille-steun-voor-opleiding-en-advies) of op [de pagina van de kmo-portefeuille](https://www.vlaio.be/nl/subsidies-financiering/kmo-portefeuille/subsidies-aanvragen-en-ontvangen).\n\n## Korting voor Europese octrooiaanvragen\n\nHet Europees Octrooibureau heeft een aantal kortingen voorzien voor de kleinere ondernemingen, start-ups en andere innovatoren. Vooreerst is er de taalgerelateerde korting voor aanvragen die ingediend worden in een andere taal dan Engels, Frans of Duits. Om in aanmerking te komen moet de aanvraag ingediend worden door een micro-onderneming of kmo (Europese definitie), natuurlijk persoon, non-profit organisatie, universiteit of onderzoeksorganisatie. Zij kunnen een korting krijgen van 30% op verschillende taksen zoals de indieningstaks en de onderzoekstaks. Belgische bedrijven die een aanvraag doen in het Nederlands komen in aanmerking voor deze korting. Naast deze korting kunnen deze aanvragers ook een beroep doen op de compensatie voor de vertalingskosten voor de aanvraag van een unitair octrooi. Deze bedraagt € 500 en is cumuleerbaar met de taalgerelateerde korting.\n\nSpecifiek voor micro-ondernemingen (minder dan 10 werknemers en maximum omzet € 2 miljoen/jaar) wordt een korting van 30% verleend op de meest voorkomende taksen binnen de verleningsprocedure zoals de indieningstaks, onderzoekstaks, verleningstaks,....\n\nMeer informatie: [kortingen bij EP octrooiaanvragen](https://www.epo.org/en/legal/official-journal/2024/01/a8.html#:~:text=The%20reduction%20of%20fees%20under,30%25%20of%20the%20relevant%20fee) en [compensatie unitair octrooi](https://www.epo.org/en/applying/european/unitary/unitary-patent/compensation)\n\n## Onderzoeks- en ontwikkelingsproject\n\nOndernemingen die innoveren kunnen een subsidie aanvragen bij VLAIO. In deze subsidieaanvraag kunnen ook de kosten voor IE opgenomen worden. Het gaat dan over kosten voor activiteiten ter oriëntering van het project of ter vrijwaring van de exploitatie van de tijdens het project opgebouwde kennis. Typisch betreft dit opzoekingen in de databanken van intellectuele eigendomsrechten en de analyse van de opzoekingsresultaten. Zowel personeelskosten als kosten van externen (factuur) zijn aanvaardbare kosten binnen de subsidieaanvraag. Voor kmo’s, en enkel in ontwikkelingsprojecten, worden ook de kosten voor de bescherming van de projectresultaten tot € 20.000 aanvaard als kosten. Het gaat dan over de kosten van externen voor het aanvragen van een merk, model en/of octrooi (met uitzondering van de instandhoudingstaksen en kosten in het kader van een juridisch geschil). Het steunpercentage is afhankelijk van het type dossier en van de grootte van de onderneming.\n\nMeer informatie kan je terugvinden in de Subsidiedatabank ( [onderzoeksproject](https://www.vlaio.be/nl/subsidies-financiering/subsidiedatabank/onderzoeksproject) en [ontwikkelingsproject](https://www.vlaio.be/nl/subsidies-financiering/subsidiedatabank/ontwikkelingsproject)) of op de website van VLAIO ( [onderzoeksproject](https://www.vlaio.be/nl/subsidies-financiering/onderzoeksproject/aanvraagprocedure-voor-de-subsidie-onderzoeksproject) en [ontwikkelingsproject](https://www.vlaio.be/nl/subsidies-financiering/ontwikkelingsproject)).\n\n## Prediagnostische dienst voor Intellectuele Eigendom\n\nElke onderneming (ook vzw's) met een ondernemingsnummer van de Kruispuntbank van Ondernemingen met een maatschappelijke zetel in België kan via de FOD Economie een gratis doorlichting op het vlak van intellectuele eigendom aanvragen. Deze doorlichting is bedoeld voor zowel innovatieve bedrijven die nog niet vertrouwd zijn met intellectuele eigendomsrechten als voor bedrijven die wel al kennis hebben over intellectuele eigendomsrechten maar nieuwe domeinen willen verkennen.\n\nEen IE-deskundige, erkend door de Dienst Intellectuele Eigendom, zal aangesteld worden om jouw onderneming door te lichten op alle vlakken van het intellectuele eigendomsrecht: auteursrecht en naburige rechten, octrooien, merken, domeinnamen, tekeningen en modellen en kwekersrechten. Ook de praktische kant van contracten, licenties en het gebruik van IE-databanken worden belicht. Na deze doorlichting wordt een rapport met aanbevelingen voor jouw bedrijf opgemaakt.\n\nDe duurtijd tussen aanvraag en het uiteindelijk opleveren van een rapport is 3 maanden.\n\nMeer informatie en aanvragen via: [prediagnostische dienst](https://economie.fgov.be/nl/themas/intellectuele-eigendom/tools-voor-research-en/prediagnostische-dienst-voor)\n\n## De-minimis\n\nBepaalde maatregelen van deze overzichtsmaatregel vallen onder de toepassing van de Europese de minimis-regelgeving. Hierdoor mag de de-minimissteun aan bedrijven over drie jaar gespreid niet meer dan € 300.000 bedragen. Voor meer info zie [Veelgestelde vragen: de-minimis](https://www.vlaio.be/nl/begeleiding-advies/financiering/overheidsmaatregelen/veelgestelde-vragen-de-minimis).\n\nDit is het geval voor de Kmo-portefeuille.\n\n## Blijf op de hoogte\n\nWil je op de hoogte blijven van wijzigingen van deze maatregel en andere maatregelen in de Subsidiedatabank? Dat kan via de gratis ' [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank)'.\n\n### Samengevat\n\nVoor wie\n\nondernemingen\n\nVoor wat\n\ninvesteren in intellectuele eigendomsrechten\n\nSubsidies & fiscale voordelen\n\nsteun varieert per maatregel\n\nBekijk ook de informatie [Intellectuele eigendom](https://www.vlaio.be/nl/begeleiding-advies/groei-innovatie/intellectuele-eigendom) op de website van VLAIO.\n\n- [Aftrek voor innovatie-inkomsten](#aftrek-voor-innovatie-inkomsten-)\n- [Fiscale regeling inzake auteursrechten en naburige rechten](#fiscale-regeling-inzake-auteursrechten-en-naburige-rechten-)\n- [Gratis gepersonaliseerde IE-ondersteuning](#gratis-gepersonaliseerde-ie-ondersteuning)\n- [i-DEPOT](#i-depot)\n- [Investeringsaftrek en belastingkrediet voor onderzoek en ontwikkeling](#investeringsaftrek-en-belastingkrediet-voor-onderzoek-en-ontwikkeling)\n- [Kmo-portefeuille](#kmo-portefeuille-)\n- [Korting voor Europese octrooiaanvragen](#korting-voor-europese-octrooiaanvragen)\n- [Onderzoeks- en ontwikkelingsproject](#onderzoeks--en-ontwikkelingsproject)\n- [Prediagnostische dienst voor Intellectuele Eigendom](#prediagnostische-dienst-voor-intellectuele-eigendom)\n- [De-minimis](#de-minimis)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n- [Coaching en advies](#initiatieven)\n\n## Contact\n\nEen overzicht van de fysieke kantoren van VLAIO kan je vinden op de [website > adressen](https://www.vlaio.be/nl/over-ons/adressen). Neem bij voorkeur contact op met VLAIO via e-mail of telefoon. Toch iets via de post bezorgen? Alle VLAIO-kantoren hebben voortaan het onderstaande postadres.\n\nVLAIO\n\nAdres\n\nKoning Albert II-laan 15 bus 331\n\n1210Brussel\n\nBelgië\n\nTelefoon\n\nT [0800 20 555](tel:080020555)\n\nE-mail\n\n[info@vlaio.be](mailto:info@vlaio.be)\n\nWebsite\n\n[www.vlaio.be/nl/begeleiding-advies/groei-innovatie/intellectuele-eigendom/besch…](https://www.vlaio.be/nl/begeleiding-advies/groei-innovatie/intellectuele-eigendom/bescherm-je-intellectuele-eigendom)\n\n## Ook interessant\n\n[**Innovatieaftrek**\\\\\n\\\\\nVia de innovatieaftrek (of aftrek voor innovatie-inkomsten) kunnen netto-inkomsten voortvloeiend uit een aantal intellectuele eigendomsrechten voor 85 ...\\\\\n\\\\\nLees meer\\\\\n\\\\\nEen steunmaatregel van FOD Financiën](/nl/subsidies-financiering/subsidiedatabank/innovatieaftrek)\n\n[**Fiscale regeling voor auteursrechten en naburige rechten**\\\\\n\\\\\nInkomsten uit auteursrechten worden beschouwd als een zogenaamd roerend inkomen en dit tot een bepaald (bruto)bedrag dat jaarlijks wordt geïndexeerd ...\\\\\n\\\\\nLees meer\\\\\n\\\\\nEen steunmaatregel van FOD Financiën](/nl/subsidies-financiering/subsidiedatabank/fiscale-regeling-voor-auteursrechten-en-naburige-rechten)\n\n[**Kmo-portefeuille: steun voor opleiding en advies**\\\\\n\\\\\nKmo's kunnen een subsidie bekomen voor bepaalde externe opleidingen of advies bij geregistreerde dienstverleners. Kleine ondernemingen (ko's) krijgen ...\\\\\n\\\\\nLees meer\\\\\n\\\\\nEen steunmaatregel van VLAIO](/nl/subsidies-financiering/subsidiedatabank/kmo-portefeuille-steun-voor-opleiding-en-advies)\n\n## Coaching en advies\n\n[**Contactdagen intellectuele eigendom**\\\\\n\\\\\nHeb je concrete vragen rond intellectuele eigendom met betrekking tot jouw idee of ontwikkeling? Bespreek ze met een expert in de materie.\\\\\n\\\\\nLees meer\\\\\n\\\\\nEen initiatief van\\\\\nVLAIO](/nl/begeleiding-advies/expertisedatabank/contactdagen-intellectuele-eigendom)\n\n[**VLAIO bedrijfsadviseurs**\\\\\n\\\\\nJouw persoonlijke VLAIO hulp bij groei, verandering en innovatie\\\\\n\\\\\nLees meer\\\\\n\\\\\nEen initiatief van\\\\\nVLAIO](/nl/begeleiding-advies/expertisedatabank/vlaio-bedrijfsadviseurs)\n\n[**Flanders DC**\\\\\n\\\\\nFlanders DC is het unieke aanspreekpunt voor ondernemers in de design- en modesector. \\\\\n\\\\\nLees meer\\\\\n\\\\\nEen initiatief van\\\\\nFlanders DC](/nl/begeleiding-advies/expertisedatabank/flanders-dc)\n\n[**i-DEPOT agent**\\\\\n\\\\\nLeg de datum van je idee vast via i-DEPOT.\\\\\n\\\\\nLees meer\\\\\n\\\\\nEen initiatief van\\\\\ni-DEPOT](/nl/begeleiding-advies/expertisedatabank/i-depot-agent)\n\n[**ideeSCAN**\\\\\n\\\\\nJe hebt een fantastisch idee en je wil vermijden dat iemand ermee gaat lopen? Kan dat wel? En hoe ga je daarvoor te werk?\\\\\n\\\\\nLees meer\\\\\n\\\\\nEen initiatief van\\\\\nVLAIO](/nl/begeleiding-advies/expertisedatabank/ideescan)\n\n[Check alle initiatieven waarop je beroep kan doen](/nl/begeleiding-advies/expertisedatabank/zoek)\n\n[iframe](https://consentcdn.cookiebot.com/sdk/bc-v4.min.html)![Cookiebot session tracker icon loaded](https://imgsct.cookiebot.com/1.gif?dgi=4612ee89-0473-4a1f-85e0-850239ef73a3)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/intellectuele-eigendom-steunmogelijkheden",
      "title": "Intellectuele eigendom steunmogelijkheden | VLAIO"
    }
  },
  {
    "markdown": "# Brexit veerkrachtsubsidie\n\nLaatst gewijzigd op 18 okt 2022 ( [Alle wijzigingen](/nl/subsidies-financiering/subsidiedatabank/wijzigingen/4861))\n\nGeen aanvraag meer mogelijk\n\n\n### Samengevat\n\nVoor wie\n\nkmo's getroffen door de Brexit\n\nVoor wat\n\ninkopen van advies van een externe dienstverlener en/of eigen kosten\n\nSubsidie\n\nvan max. € 50.000\n\nBekijk ook de [Brexit informatie](https://www.vlaio.be/nl/begeleiding-advies/internationaal-ondernemen) op de VLAIO website.\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Bijkomende voorwaarden](#bijkomende-voorwaarden)\n- [Omvang steun](#omvang-steun)\n- [Evaluatieprocedure](#evaluatieprocedure)\n- [Aanvraagprocedure](#aanvraagprocedure)\n- [Uitbetalingsprocedure](#uitbetalingsprocedure)\n- [Blijf op de hoogte](#blijf-op-de-hoogte)\n- [Contact](#contact)\n\n## Wat houdt de maatregel in\n\nKleine en middelgrote ondernemingen (kmo's), inclusief eenmanszaken en vrije beroepen, die direct of indirect getroffen zijn door de Brexit konden bij Agentschap Innoveren & Ondernemen (VLAIO) een subsidie bekomen voor het strategisch heroriënteren van hun businessmodel of het aanpassen van hun bedrijfsvoering aan de nieuwe marktomstandigheden om competitief te zijn op de Britse markt. Dit kon door een externe dienstverlener in te schakelen, maar dat is niet verplicht. Ook bedrijven die enkel interne kosten maakten om zich aan de veranderende marktomstandigheden door de Brexit aan te passen, konden steun verkrijgen.\n\nDe subsidie bedraagt maximaal 50% van het project met maximaal € 25.000 voor de ondersteuning van één of meerdere externe dienstverlener(s) en/of maximaal € 25.000 voor de eigen kosten van de onderneming in het kader van het project. De minimale projectkost is € 20.000. Ondernemingen kunnen maximaal € 50.000 subsidie krijgen voor het uitvoeren van hun project.\n\nDe Brexit veerkrachtsubsidie kan niet meer worden aangevraagd. Er werd beslist om deze maatregel in te kantelen bij de [Europese Brexit steun (BAR subsidie)](https://www.vlaio.be/nl/subsidies-financiering/subsidiedatabank/europese-brexit-steun-bar-subsidie).\n\n## Wie komt in aanmerking\n\n##### Enkel voor kmo's\n\nDe maatregel richt zich tot kmo's en vrije beroepen uit de privésector met een vestiging in het Vlaamse Gewest en een [aanvaardbare rechtsvorm](https://www.vlaio.be/nl/subsidies-financiering/brexit-veerkrachtsubsidie/voorwaarden/heeft-mijn-onderneming-een) (vzw's zijn uitgesloten). Je mag geen negatief eigen vermogen hebben op het moment van de aanvraag.\n\nDegrootte van de onderneming wordt bepaald aan de hand van de Europese kmo-definitie. Een kmo is een onderneming die cumulatief aan de volgende voorwaarden voldoet (in één van de twee boekjaren voorafgaand aan het moment van indiening):\n\n| ##### Criteria | ##### kmo |\n| --- | --- |\n| Tewerkstelling | minder dan 250 |\n| ofwel jaaromzet<br>ofwel balanstotaal | maximum € 50 miljoen<br>maximum € 43 miljoen |\n\n| ##### Zelfstandigheidscriterium |\n| --- |\n| Zelfstandigheid uit zich in het samentellen van de data van de steunaanvragende onderneming met deze van de participerende (vanaf meer dan 25% participatie) en verbonden (vanaf meer dan 50% participatie) ondernemingen (zie [Voldoet jouw onderneming aan de Europese kmo-definitie?](https://www.vlaio.be/nl/subsidies-financiering/brexit-veerkrachtsubsidie/voorwaarden/voldoet-jouw-onderneming-aan-de)) |\n\nUitsluitend ondernemingen met een [aanvaarde hoofdactiviteit](https://www.vlaio.be/nl/subsidies-financiering/brexit-veerkrachtsubsidie/voorwaarden/clone-wat-is-een-aanvaardbare) komen in aanmerking **.** De hoofdactiviteit van de onderneming is de activiteit die als dusdanig is opgenomen in de Kruispuntbank van Ondernemingen en die het grootste gedeelte van de omzet vertegenwoordigt.\n\n## Wat komt in aanmerking\n\nMet deze subsidie steunt de Vlaamse overheid bedrijven die omwille van de Brexit hun businessmodel strategisch willen heroriënteren of hun bedrijfsvoering willen aanpassen om competitief te blijven op de Britse markt. De volgende elementen zijn hierbij van belang:\n\n- de steun aanvragende onderneming is direct of indirect getroffen door de Brexit\n- het project wapent de onderneming tegen de veranderende marktomstandigheden en uitdagingen die de Brexit met zich meebrengt;\n- het project is moeilijk omkeerbaar.\n\nEnkele voorbeelden:\n\n- nieuwe buitenlandse markten aanboren\n- verloren UK-marktaandeel compenseren door een nieuw product of nieuwe dienst in een bestaande markt aan te bieden en/of een bestaand product of bestaande dienst in een nieuwe markt aan te bieden\n- administratieve processen met betrekking tot douaneformaliteiten optimaliseren/ digitaliseren/ internaliseren;\n- inzetten op (digitale) marketing om verloren marktaandeel te compenseren;\n- herbekijken van de logistieke keten in de export naar UK;\n- ...\n\n## Bijkomende voorwaarden\n\nDe subsidie wordt toegekend voor het verwerven van de strategische kennis die je nodig hebt om je businessmodel strategisch te heroriënteren of je bedrijfsvoering aan te passen om competitief te blijven op de Britse markt. De kosten die in aanmerking komen zijn:\n\n- (optioneel) de personeelskosten en de overheadkosten van de externe dienstverlener(s) in het kader van het project\n- de personeelskosten van de medewerkers op de payroll van de onderneming die rechtstreeks betrokken zijn bij de uitvoering van het project en de overhead- en werkingskosten\n\nAls een beroep gedaan wordt op een externe dienstverlener, gelden deze bijkomende voorwaarden voor de externe dienstverlener(s):\n\n- Je kan een beroep doen op meerdere dienstverleners binnen dezelfde aanvraag.\n- De dienstverlener mag ten vroegste starten met de opdracht de eerste dag van de maand die volgt op de datum van de indiening van de subsidieaanvraag. Bijvoorbeeld: Als de indiening van de subsidieaanvraag gebeurt op 9 maart 2021, mogen de adviesprestaties ten vroegste starten op 1 april 2021.\n- De prijs van de prestaties van de dienstverlener wordt conform de marktprijs bepaald.\n- De externe dienstverlener heeft geen specifieke erkenning nodig. Wel wordt nagegaan of de betrokken persoon over relevante competenties en ervaring (= CV/track record) beschikt voor het realiseren van de adviesopdracht.\n- Als de dienstverlener voor het verstrekken van het advies een beroep doet op een onderaannemer, wordt dit uitdrukkelijk vermeld in de adviesovereenkomst.\n- Bepaalde dienstverleners worden uitgesloten (het moet een derde zijn t.o.v. de kmo, enz... zie voorwaarden [Welke kost komt in aanmerking > Externe dienstverlener](https://www.vlaio.be/nl/subsidies-financiering/brexit-veerkrachtsubsidie/wie-kan-gebruik-maken-van-de-veerkrachtsubsidie-en)).\n\n## Omvang steun\n\n##### Steunbedrag\n\nKleine en middelgrote ondernemingen kunnen per groeitraject maximaal € 50.000 subsidie ontvangen binnen deze projectoproep. De subsidie bedraagt maximaal € 25.000 voor de ondersteuning van één of meerdere externe dienstverlener(s) en/of maximaal € 25.000 voor de eigen kosten van de onderneming in het kader van het project.\n\nVoor projecten die gericht zijn op land- en tuinbouwactiviteiten bedraagt het steunplafond € 20.000. Voor projecten die gericht zijn op visserij en aquacultuur bedraagt het steunplafond € 30.000.\n\nHet steunpercentage bedraagt 50% van de advies- en/of loonkost.\n\n|  | ##### Extern dienstverlener    (optioneel) | ##### Eigen kosten |\n| --- | --- | --- |\n| ##### Subsidiepercentage | 50% | 50% |\n| ##### Maximale subsidie | € 25.000 | € 25.000 |\n\nOm in aanmerking te komen voor deze subsidie moet het projectbedrag minstens € 20.000 (excl. btw) bedragen.\n\n##### In aanmerking komende kosten\n\n**Externe dienstverlener(s): indien van toepassing**\n\nDe kosten van de externe dienstverleners worden beschouwd als externe prestaties. Dienstverleners moeten hierbij factureren aan marktprijs. De in aanmerking komende kosten van de externe dienstverlener in functie van deze oproep zijn de volgende:\n\n- de personeelskosten van de dienstverlener in het kader van het project;\n- de overheadkosten van de dienstverlener in het kader van het project.\n\n**Eigen kosten**\n\nDe projectaanvrager kan ook eigen kosten inbrengen. Het gaat hierbij om personeelskosten voor (nieuwe) medewerkers op de payroll van de onderneming die rechtstreeks betrokken zijn bij de uitvoering van het project aangevuld met een forfaitair bedrag voor overhead- en werkingskosten die noodzakelijk zijn voor de uitvoering van het project.\n\nDe in aanmerking komende eigen kosten van de aanvrager zijn de volgende:\n\n- De personeelskosten van de medewerkers die rechtstreeks betrokken zijn bij de uitvoering van het project: De loonkosten worden begroot op basis van het bruto maandsalaris (uitgaande van een voltijdse tewerkstelling) van de ingezette personeelsleden, vermenigvuldigd met een verhogingsfactor van 1,596, en rekening houdend met de aan het project bestede tijd gedurende de eerste 12 maanden. (zie 'bijlage: aanvaardbare eigen kosten in Brexit veerkrachtsubsidie' bij de [handleiding Brexit veerkrachtsubsidie](https://www.vlaio.be/nl/media/1634));\n- Overhead- en werkingskosten: een forfaitair bedrag van maximaal 20% op de aanvaarde personeelskosten in functie van de uitvoering van het project.\n\nVoor het luik ‘eigen kosten van de aanvrager’ is een Excel-template beschikbaar dat je als aanvrager moet invullen en opladen bij je subsidieaanvraag.\n\n##### De-minimis\n\nDeze maatregel valt onder de toepassing van de Europese de minimis-regelgeving. Hierdoor mag de de-minimissteun aan bedrijven over drie jaar gespreid niet meer dan € 200.000 bedragen. Voor meer info zie [Veelgestelde vragen: de-minimis](https://www.vlaio.be/nl/begeleiding-advies/financiering/overheidsmaatregelen/veelgestelde-vragen-de-minimis). Indien het project gericht is op land- en tuinbouwactiviteiten geldt een de-minimis drempel van € 20.000 over de laatste 3 belastingjaren. Hiervoor wordt niet gekeken naar de aard van de steun vragende onderneming, maar de aard van de gesubsidieerde activiteit. Indien het project gericht is op visserij- en aquacultuursector geldt een de minimis drempel van € 30.000 over de laatste 3 belastingjaren. Hiervoor wordt niet gekeken naar de aard van de steun vragende onderneming, maar naar de aard van de gesubsidieerde activiteit.\n\n## Evaluatieprocedure\n\nBij het beoordelen van de aanvraag worden **volgende beoordelingscriteria** geëvalueerd. De projecten worden beoordeeld op basis van 4 beoordelingscriteria die verschillende deelaspecten omvatten.\n\n##### Ambitie van de strategische heroriëntering\n\nDit criterium beoordeelt of de aanvrager een concrete ambitie heeft om strategisch te heroriënteren door te transformeren (nieuwe product-markt-combinatie), te innoveren of te internationaliseren. Dit groeitraject moet leiden tot een duurzame economische groei (in omzet, VTE of investeringen) van de onderneming.\n\n##### Transformatie–Impact op de onderneming\n\nDit criterium beoordeelt of de aanvrager kan aantonen dat het traject een substantiële impact heeft op de huidige bedrijfsvoering.\n\n##### Onderbouwde aanpak\n\nDit criterium beoordeelt of de aanvrager kan aantonen dat de onderneming beschikt over een doordacht stappenplan om de vooropgestelde strategische heroriëntering te realiseren en te bestendigen in de onderneming.\n\n##### Noodzaak van kennis & expertise\n\nDit criterium beoordeelt of de aanvrager kan aantonen dat de onderneming zonder de betrokken personeelsleden of de externe dienstverlener het traject niet succesvol kan uitvoeren en dat zij een sleutelrol in de opzet en de realisatie van het project spelen.\n\nVoor elk criterium zijn er twee mogelijke scores: uitsluiting of voldoende. Een project dat voor een criterium ‘uitsluiting’ scoort, kan nooit een subsidie krijgen. Er kunnen hierbij slechts projecten goedgekeurd worden tot uitputting van de oproepmiddelen.\n\n## Aanvraagprocedure\n\nVanaf 1 februari 2021 konden projectaanvragen ingediend worden. De uiterste indiendatum is 31 december 2022. De projectaanvragen worden beslist in volgorde van indiening, en tot de beschikbare middelen uitgeput zijn. VLAIO kan beslissen om deze oproep vroeger af te sluiten **.**\n\nOp het moment dat de oproep opengesteld wordt, zal het digitaal aanvraagformulier beschikbaar zijn. Om de aanvraag te starten, vul je dit formulier in. Nadat je jouw onderneming geregistreerd hebt, ontvang je een link naar de online module waar je jouw aanvraag kan vervolledigen en indienen.\n\nBij de aanvraag zal gevraagd worden om de nodige bijlagen op te laden. Zie: [Hoe vraag je een Brexit veerkrachtsubsidie aan?](https://www.vlaio.be/nl/subsidies-financiering/brexit-veerkrachtsubsidie/hoe-vraag-je-een-brexit-veerkrachtsubsidie-aan).\n\nLees ook de [Handleiding Brexit veerkrachtsubsidie](https://www.vlaio.be/nl/media/1634).\n\nNa de indiening wordt de aanvraag beoordeeld op ontvankelijkheid en volledigheid. Als je dossier volledig en ontvankelijk is verklaard, wordt het beoordeeld op basis van de beoordelingscriteria door de beoordelingscommissie van VLAIO.\n\nDe commissie zal gemotiveerde steunvoorstellen doen aan de Vlaamse minister bevoegd voor Economie. VLAIO kan na toewijzing van de subsidie steeds controleren of de voorwaarden van deze projectoproep gerespecteerd blijven.\n\n## Uitbetalingsprocedure\n\nDe uitbetaling van de subsidie gebeurt in 2 schijven:\n\n- de eerste schijf van 50% wordt ten vroegste uitbetaald bij de start van het project\n- de tweede schijf van 50% wordt uitbetaald bij de afronding van het project\n\nVoor de uitbetaling van deze schijven vraag je de steun voor het externe advies en voor de eigen kosten samen aan.\n\nAls de uitbetaling van de subsidie niet wordt opgevraagd binnen de 24 maanden na de beslissing tot toekenning van de steun en ten laatste op 14 november 2023, heb je geen recht meer op de uitbetaling van de niet-tijdig opgevraagde schijf of schijven!\n\nMeer informatie kan je raadplegen bij [Uitbetaling van de subsidie](https://www.vlaio.be/nl/subsidies-financiering/brexit-veerkrachtsubsidie/wat-na-een-positieve-beslissing).\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank).\n\n### Samengevat\n\nVoor wie\n\nkmo's getroffen door de Brexit\n\nVoor wat\n\ninkopen van advies van een externe dienstverlener en/of eigen kosten\n\nSubsidie\n\nvan max. € 50.000\n\nBekijk ook de [Brexit informatie](https://www.vlaio.be/nl/begeleiding-advies/internationaal-ondernemen) op de VLAIO website.\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Bijkomende voorwaarden](#bijkomende-voorwaarden)\n- [Omvang steun](#omvang-steun)\n- [Evaluatieprocedure](#evaluatieprocedure)\n- [Aanvraagprocedure](#aanvraagprocedure)\n- [Uitbetalingsprocedure](#uitbetalingsprocedure)\n- [Blijf op de hoogte](#blijf-op-de-hoogte)\n- [Contact](#contact)\n\n## Contact\n\nAgentschap Innoveren & Ondernemen\n\nAdres\n\nKoning Albert II-laan 35 bus 12\n\n1030Brussel\n\nBelgië\n\nTelefoon\n\nT [0800 20 555](tel:080020555)\n\nE-mail\n\n[brexit@vlaio.be](mailto:brexit@vlaio.be)\n\nWebsite\n\n[www.vlaio.be/nl/subsidies-financiering/brexit-veerkrachtsubsidie](https://www.vlaio.be/nl/subsidies-financiering/brexit-veerkrachtsubsidie)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/brexit-veerkrachtsubsidie",
      "title": "Brexit veerkrachtsubsidie | VLAIO"
    }
  },
  {
    "markdown": "# ICON: subsidies voor coöperatief onderzoek\n\n[Download als PDF](/nl/download/pdf?file=generated-pdf/maatregelfiche-icon_subsidies_voor_cooperatief_onderzoek-267.pdf)\n\nLaatst gewijzigd op 1 aug 2024 ( [Alle wijzigingen](/nl/subsidies-financiering/subsidiedatabank/wijzigingen/267))\n\n### Samengevat\n\nVoor wie\n\nondernemingen in samenwerking met bepaalde onderzoeksorganisaties\n\nVoor wat\n\nvraaggedreven, coöperatief onderzoek gericht op bepaalde marktsegmenten\n\nSubsidie (meestal via oproep)\n\nsteun via Onderzoeksproject\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Vrijgesteld van vennootschapsbelasting](#vrijgesteld-van-vennootschapsbelasting)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n- [Coaching en advies](#initiatieven)\n\n## Wat houdt de maatregel in\n\nICON (Interdisciplinair Coöperatief Onderzoek) is een onderzoeksprojecttype voor vraaggedreven, coöperatief onderzoek waarin onderzoeksorganisaties en minstens drie onderling onafhankelijke Vlaamse ondernemingen nieuwe kennis ontwikkelen, die praktisch toegepast kan worden. De Vlaamse industriële partners kunnen hierbij een beroep doen op VLAIO-steun.\n\nAls industriële partner kunnen zowel kmo’s als grote ondernemingen deelnemen, inclusief vzw's met economische activiteit.\n\nHet ICON projecttype wordt ingezet in de context van strategische onderzoekscentra, speerpuntclusters en thematische beleidsinitiatieven.\n\n## Wie komt in aanmerking\n\nJe kan enkel via een speerpuntcluster of strategische onderzoekscentrum (SOC) aan een ICON-project deelnemen.\n\nDaarnaast worden er ook soms Thematische ICON programma's gelanceerd waar je kan bij aansluiten.\n\nAls industriële partner kunnen zowel kmo’s als grote ondernemingen deelnemen, inclusief vzw's met economische activiteit.\n\n## Wat komt in aanmerking\n\nDe ICON-projecten dienen aan te sluiten bij de marktsegmenten van de speerpuntcluster, SOC's of beleidsthema's.\n\nMeer informatie kan je vinden op de VLAIO website [Wat zijn de voorwaarden voor een ICON project?](https://www.vlaio.be/nl/subsidies-financiering/icon-project/wat-zijn-de-voorwaarden-voor-een-icon-project) en in de ICON handleiding.\n\nDaarnaast kan je ook terecht op de websites van de Strategische onderzoekscentra en de speerpuntclusters.\n\n##### Strategisch Onderzoekscentra\n\n- Imec.icon: [www.imec-int.com/en/icon](https://www.imec-int.com/en/icon \"(opent in een nieuw venster)\")\n- Flanders Make: [www.flandersmake.be/nl/aanbod/onderzoek/onderzoeksvormen/icon](https://www.flandersmake.be/nl/aanbod/onderzoek/onderzoeksvormen/icon \"(opent in een nieuw venster)\")\n\n##### Speerpuntclusters\n\n- Catalisti: [catalisti.be/call-for-partners](https://catalisti.be/call-for-partners/ \"(opent in een nieuw venster)\")\n- Flux50: [flux50.com/innovation-support/icon-research-project](https://flux50.com/innovation-support/icon-research-project \"(opent in een nieuw venster)\")\n- VIL: [vil.be/over-vil/innovatiesteun](https://vil.be/over-vil/innovatiesteun/ \"(opent in een nieuw venster)\")\n- Flanders' FOOD: [flandersfood.com/projecten](https://www.flandersfood.com/nl/projecten \"(opent in een nieuw venster)\")\n- Blauwe Cluster: [blauwecluster.be/nieuws](https://www.blauwecluster.be/nieuws \"(opent in een nieuw venster)\")\n- MEDVIA: [medvia.be](https://medvia.be \"(opent in een nieuw venster)\") \\> Grants\n\n##### Thematische ICON programma's\n\n- ICON met thema 'Materialen': [materinex.be/nl/open-projectoproepen](https://materinex.be/nl/open-projectoproepen \"(opent in een nieuw venster)\")\n\nDe volgende thematische ICONS zijn afgelopen: [AI-ICON, CS-ICON](https://www.vlaio.be/nl/subsidies-financiering/icon-project/wat-is-een-icon-project/ai-icon-en-cs-icon-2022), [Personalised medicine ICON.](https://www.vlaio.be/nl/subsidies-financiering/personalised-medicine-icons)\n\n## Omvang steun\n\nHet ICON-projecttype vervult een brugfunctie tussen onderzoek en toepassing en bestaat dus uit een onderzoeksdeel en een bedrijfsdeel.\n\nDe subsidie voor de uitvoering van het onderzoeksdeel wordt toegekend aan de betrokken onderzoeksorganisatie.\n\nDe subsidie voor de uitvoering van het bedrijfsdeel gebeurt met subsidies van VLAIO aan de betrokken ondernemingen. Hierbij gaat het over een [Onderzoeksproject](https://www.vlaio.be/nl/subsidies-financiering/subsidiedatabank/onderzoeksproject). Het steunpercentage bedraagt bij deze maatregelen 25% tot 60% op de aanvaarde kosten.\n\n## Aanvraagprocedure\n\nOp geregelde basis worden er oproepen gelanceerd door de Strategische onderzoekscentra en speerpuntclusters waaraan de industriële partners kunnen deelnemen. Meer informatie op hun website. Over de thematische ICON's verneem je via de VLAIO nieuwsbrief meer informatie.\n\n## Vrijgesteld van vennootschapsbelasting\n\nSinds 1 januari 2007 wordt de O&O steun die gewestelijke overheden toekennen aan ondernemingen vrijgesteld van vennootschapsbelasting. Dit geldt ook voor deze maatregel voor de steun die door het bedrijf werd ontvangen.\n\nHet gaat met name om “de winst vrijgesteld ten belope van het bedrag van de premies, en de kapitaal- of interestsubsidies op immateriële en materiële vaste activa, die aan vennootschappen worden toegekend in het raam van de steun aan onderzoek en ontwikkeling door de bevoegde gewestelijke instellingen”. Meer informatie kan je terugvinden op de VLAIO website: [Veelgestelde vragen: welke subsidies worden vrijgesteld van belasting](https://www.vlaio.be/nl/begeleiding-advies/financiering/overheidsmaatregelen/veelgestelde-vragen-welke-subsidies-worden).\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis ' [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank)'.\n\n### Samengevat\n\nVoor wie\n\nondernemingen in samenwerking met bepaalde onderzoeksorganisaties\n\nVoor wat\n\nvraaggedreven, coöperatief onderzoek gericht op bepaalde marktsegmenten\n\nSubsidie (meestal via oproep)\n\nsteun via Onderzoeksproject\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Vrijgesteld van vennootschapsbelasting](#vrijgesteld-van-vennootschapsbelasting)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n- [Coaching en advies](#initiatieven)\n\n## Contact\n\nEen overzicht van de fysieke kantoren van VLAIO kan je vinden op de [website > adressen](https://www.vlaio.be/nl/over-ons/adressen). Neem bij voorkeur contact op met VLAIO via e-mail of telefoon. Toch iets via de post bezorgen? Alle VLAIO-kantoren hebben voortaan het onderstaande postadres.\n\nVLAIO\n\nAdres\n\nKoning Albert II-laan 15 bus 331\n\n1210Brussel\n\nBelgië\n\nTelefoon\n\nT [0800 20 555](tel:080020555)\n\nE-mail\n\n[info@vlaio.be](mailto:info@vlaio.be)\n\nWebsite\n\n[www.vlaio.be/nl/subsidies-financiering/icon-project](https://www.vlaio.be/nl/subsidies-financiering/icon-project)\n\n## Ook interessant\n\n[**Onderzoeksproject: subsidie voor innovatie**\\\\\n\\\\\nOndernemingen met rechtspersoonlijkheid kunnen voor het uitbouwen of versterken van hun onderzoeks- en ontwikkelingsactiviteiten een subsidie bekomen ...\\\\\n\\\\\nLees meer\\\\\n\\\\\nEen steunmaatregel van VLAIO](/nl/subsidies-financiering/subsidiedatabank/onderzoeksproject-subsidie-voor-innovatie)\n\n[**Kmo-groeisubsidie: strategisch advies/aanwerving bij groeitraject**\\\\\n\\\\\nDeze subsidie ondersteunt kmo’s bij het verwerven van de ontbrekende strategische kennis die nodig is voor het realiseren van hun groeitraject. Die ...\\\\\n\\\\\nLees meer\\\\\n\\\\\nEen steunmaatregel van VLAIO](/nl/subsidies-financiering/subsidiedatabank/kmo-groeisubsidie-strategisch-adviesaanwerving-bij-groeitraject)\n\n[**Ontwikkelingsproject: subsidie voor innovatie**\\\\\n\\\\\nOndernemingen met rechtspersoonlijkheid kunnen een subsidie bekomen van 25% tot 50% (60% bij interregionale of internationale samenwerking) op de ...\\\\\n\\\\\nLees meer\\\\\n\\\\\nEen steunmaatregel van VLAIO](/nl/subsidies-financiering/subsidiedatabank/ontwikkelingsproject-subsidie-voor-innovatie)\n\n## Coaching en advies\n\n[**VLAIO bedrijfsadviseurs**\\\\\n\\\\\nJouw persoonlijke VLAIO hulp bij groei, verandering en innovatie\\\\\n\\\\\nLees meer\\\\\n\\\\\nEen initiatief van\\\\\nVLAIO](/nl/begeleiding-advies/expertisedatabank/vlaio-bedrijfsadviseurs)\n\n[**Contactdagen intellectuele eigendom**\\\\\n\\\\\nHeb je concrete vragen rond intellectuele eigendom met betrekking tot jouw idee of ontwikkeling? Bespreek ze met een expert in de materie.\\\\\n\\\\\nLees meer\\\\\n\\\\\nEen initiatief van\\\\\nVLAIO](/nl/begeleiding-advies/expertisedatabank/contactdagen-intellectuele-eigendom)\n\n[Check alle initiatieven waarop je beroep kan doen](/nl/begeleiding-advies/expertisedatabank/zoek)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/icon-subsidies-voor-cooperatief-onderzoek",
      "title": "ICON: subsidies voor coöperatief onderzoek | VLAIO"
    }
  },
  {
    "markdown": "# Starterslonen voor jongeren (startersjob)\n\n[Download als PDF](/nl/download/pdf?file=generated-pdf/maatregelfiche-starterslonen_voor_jongeren_startersjob-2525.pdf)\n\nLaatst gewijzigd op 9 jan 2025 ( [Alle wijzigingen](/nl/subsidies-financiering/subsidiedatabank/wijzigingen/2525))\n\n### Samengevat\n\nVoor wie\n\nondernemingen\n\nVoor wat\n\ntewerkstellen van jongeren < 21 j zonder werkervaring\n\n(Para)fiscale voordelen\n\nverminderd brutoloon in functie van leeftijd jongere\n\nBekijk ook de informatie over [personeel aanwerven](https://www.vlaio.be/nl/begeleiding-advies/groei-innovatie/personeel-aanwerven/je-wil-personeel-aanwerven) op de website van VLAIO.\n\n- [Wie komt in aanmerking](#wie-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Wat houdt de maatregel in\n\nWerkgevers die jongeren aanwerven van 18, 19 of 20 jaar zonder werkervaring, mogen onder bepaalde voorwaarden een verminderd brutoloon toekennen. In ruil voor het loonverlies ontvangt deze jonge werknemer een compenserende toeslag die vrijgesteld is van inhoudingen, bedrijfsvoorheffing en sociale zekerheidsbijdragen.\n\n## Wie komt in aanmerking\n\n##### Werkgever\n\nEnkel werkgevers die vallen onder de wet op de cao's en de paritaire comités (wet van 5 december 1968) komen in aanmerking voor deze maatregel.\n\nWerkgevers die ressorteren onder een paritair comité of een paritair subcomité dat minimumlonen heeft vastgesteld voor jongeren van 18 tot 21 jaar die lager zijn dan de minimumlonen vanaf 21 jaar zijn uitgesloten van het toepassingsgebied. Deze uitsluiting geldt echter niet als deze minimumlonen voor jongeren van 18 jaar tot 21 jaar enkel gelden voor de tewerkstelling van studenten.\n\n##### Werknemer\n\nDe jongere moet voldoen aan volgende voorwaarden:\n\n- 18, 19 of 20 jaar zijn op de laatste dag van de maand waarin het brutoloon wordt verminderd;\n- aangeworven zijn op 1 juli 2018 of later;\n- aangeworven worden met een startbaanovereenkomst van het type 1 (minstens halftijdse overeenkomst);\n- niet tewerkgesteld met een studentenovereenkomst;\n- niet tewerkgesteld in het kader van een flexi-job;\n- de jongere moet een nieuwe werknemer zijn zonder werkervaring. Dit houdt in dat:\n  - de jongere vlak voor de aanwerving ingeschreven was als werkzoekende bij de bevoegde gewestinstelling;\n  - de jongere voldoet aan de maximale tewerkstellingsvoorwaarde (zie hieronder).\n\n##### Maximale tewerkstellingsvoorwaarde\n\nDaarnaast geldt er voor de jongere nog een maximale tewerkstellingsvoorwaarde.\n\nDe jongere mag in de referentiekwartalen T-6 tot en met T-3 (waarbij T het kwartaal is van aanwerving) maximaal gedurende één kwartaal een job hebben uitgeoefend voor een duur die het equivalent is van een 4/5 van een voltijdse job.\n\nEventuele tewerkstellingen die vóór of na deze referentieperiode vallen, hebben geen invloed op het recht op de starterslonen.\n\nDe voorwaarde dat de job het equivalent heeft van een 4/5de tewerkstelling in de refertekwartalen T-6 tot T-3 wordt op kwartaalbasis nagekeken. Het gaat hier om de duurtijd van de job uitgedrukt in voltijds equivalenten (VTE). Dat betekent:\n\n- een halftijdse tewerkstelling gedurende een volledig kwartaal geeft een tewerkstelling van 0,50 VTE;\n- een voltijdse tewerkstelling gedurende één volledige maand geeft een tewerkstelling van 0,33 VTE.\n\nBij de toetsing van deze voorwaarde wordt geen rekening gehouden met volgende vormen van tewerkstelling tijdens de referentieperiode:\n\n- als leerling in het kader van het alternerend leren;\n- als deeltijds leerplichtige. Het gaat om de tewerkstelling van jongeren tot 31 december van het jaar waarin hij 18 jaar wordt;\n- als student voor de tewerkstelling die het maximum van 475 uur niet overschrijdt;\n- als gelegenheidswerknemer in de land- en tuinbouw of in de horeca;\n- als flexi-job werknemer.\n\n## Omvang steun\n\n##### Bedrag van de vermindering van het brutoloon\n\nDe werkgever mag voor de jongere het normaal verschuldigde brutoloon verminderen met:\n\n- 18% in de maanden dat de jongere 18 jaar is op de laatste dag van het kwartaal;\n- 12% in de maanden dat de jongere 19 jaar is op de laatste dag van het kwartaal;\n- 6% in de maanden dat de jongere 20 jaar is op de laatste dag van het kwartaal.\n\nDe werkgever mag deze vermindering enkel toepassen als de loonvoorwaarde wordt nageleefd. [Meer informatie op www.werk.belgie.be](http://www.werk.belgie.be/defaultTab.aspx?id=47808#AutoAncher0 \"(opent in een nieuw venster)\").\n\n- De vermindering van het brutoloon wordt enkel toegepast op de volgende looncomponenten en enkel als zij rechtstreeks door de werkgever worden uitbetaald:\n  - het loon voor werkelijke arbeid;\n  - het gewaarborgd loon bij ziekte en ongeval of voor afwezigheden met behoud van loon;\n  - het enkel en dubbel vakantiegeld;\n  - de eindejaarspremies;\n  - de vergoedingen betaald in geval van beëindiging van de overeenkomst, voor zover ze worden uitgedrukt in arbeidstijd.\n- De andere loonelementen worden berekend en uitbetaald op basis van het niet-verminderde brutoloon.\n\n##### Compenserende toeslag\n\nDe werkgever die het brutoloon van een jongere vermindert, moet aan de jongere een compenserende toeslag betalen bovenop het loon ter compensatie van het loonverlies van de jongere.\n\nDe compenserende toeslag is gelijk aan het verschil tussen:\n\n- het nettoloon berekend op basis van het niet-verminderde brutoloon en\n- het nettoloon zoals berekend op basis van het verminderde brutoloon.\n\nDe toeslag wordt verhoogd met een percentage op het verminderde brutoloon voor de werknemers betaald via de Rijksdienst voor Jaarlijkse Vakantie of een vakantiefonds zodat samen met de compenserende toeslag de jongere netto hetzelfde ontvangt.\n\nIndien de werkgever het loon van de jongere al verminderd heeft in de periode vóór 1 maart 2019, dan is de werkgever een compenserende vergoeding verschuldigd aan de jongere, berekend zoals hierboven. De vergoeding wordt dan betaald in maart 2019.\n\nDeze compenserende toeslag is vrijgesteld van inhoudingen, bedrijfsvoorheffing en socialezekerheidsbijdragen.\n\n## Aanvraagprocedure\n\nDe werkgever moet expliciet in de arbeidsovereenkomst vermelden dat het brutoloon van de jongere wordt gecompenseerd in toepassing van deze regeling.\n\nDe compenserende toeslag moet niet worden aangegeven op de RSZ-aangiften. Voor wat betreft de fiscale behandeling van de compenserende toeslag kan men contact opnemen met de federale overheidsdienst Financiën.\n\nOp de DmfA-aangifte van de jongere moet de juiste code worden vermeld in het blok ‘Maatregelen tot bevordering van de werkgelegenheid’.\n\nIndien niet alle regels zijn vervuld, is het niet-verminderde loon van toepassing en zijn ook de sociale zekerheidsbijdragen van toepassing op het niet-verminderde brutoloon.\n\n## Blijf op de hoogte\n\nWil je op de hoogte blijven van wijzigingen van deze maatregel en andere maatregelen in de Subsidiedatabank? Dat kan via de gratis ' [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank)'.\n\n### Samengevat\n\nVoor wie\n\nondernemingen\n\nVoor wat\n\ntewerkstellen van jongeren < 21 j zonder werkervaring\n\n(Para)fiscale voordelen\n\nverminderd brutoloon in functie van leeftijd jongere\n\nBekijk ook de informatie over [personeel aanwerven](https://www.vlaio.be/nl/begeleiding-advies/groei-innovatie/personeel-aanwerven/je-wil-personeel-aanwerven) op de website van VLAIO.\n\n- [Wie komt in aanmerking](#wie-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Contact\n\nRijksdienst voor Sociale Zekerheid (RSZ)\n\nAdres\n\nVictor Hortaplein 11\n\n1060Brussel\n\nBelgië\n\nTelefoon\n\nT [02 509 59 59](tel:025095959)\n\nE-mail\n\n[contact@rsz.fgov.be](mailto:contact@rsz.fgov.be)\n\nWebsite\n\n[www.socialsecurity.be/starterswages](https://www.socialsecurity.be/employer/instructions/dmfa/nl/latest/instructions/salary/particularcases/starterswages.html \"(opent in een nieuw venster)\")\n\nFOD Financiën\n\nAdres\n\nAdres Koning Albert II-laan 33 bus 25\n\n1030Brussel\n\nBelgië\n\nTelefoon\n\nT [02 572 57 57](tel:025725757)\n\nWebsite\n\n[financien.belgium.be](https://financien.belgium.be \"(opent in een nieuw venster)\")\n\n## Ook interessant\n\n[**Doelgroepvermindering eerste aanwervingen-Federaal**\\\\\n\\\\\nNieuwe werkgevers kunnen voor de eerste werknemer een RSZ-korting bekomen van maximum € 3.100 zonder beperking in tijd. Voor de volgende twee ...\\\\\n\\\\\nLees meer\\\\\n\\\\\nEen steunmaatregel van Rijksdienst voor Sociale Zekerheid (RSZ)](/nl/subsidies-financiering/subsidiedatabank/doelgroepvermindering-eerste-aanwervingen-federaal)\n\n[**Doelgroepvermindering voor personen zonder recente duurzame werkervaring**\\\\\n\\\\\nWerkgevers kunnen voor de aanwerving van nieuwe werknemers zonder recente, duurzame werkervaring gedurende de eerste vier kwartalen een RSZ-korting ...\\\\\n\\\\\nLees meer\\\\\n\\\\\nEen steunmaatregel van Departement Werk, Economie, Wetenschap, Innovatie en Sociale Economie (Vlaamse overheid)](/nl/subsidies-financiering/subsidiedatabank/doelgroepvermindering-voor-personen-zonder-recente-duurzame-werkervaring)\n\n[**Premie kwalificerend werkplekleren**\\\\\n\\\\\nOndernemers die een leerwerkplek aanbieden in het kader van een duale opleiding, alternerende opleiding of graduaat Basisverpleegkunde kunnen per ...\\\\\n\\\\\nLees meer\\\\\n\\\\\nEen steunmaatregel van Departement Werk, Economie, Wetenschap, Innovatie en Sociale Economie (Vlaamse overheid)](/nl/subsidies-financiering/subsidiedatabank/premie-kwalificerend-werkplekleren)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/starterslonen-voor-jongeren-startersjob",
      "title": "Starterslonen voor jongeren (startersjob) | VLAIO"
    }
  },
  {
    "markdown": "# Supercap voor elektro-intensieve ondernemingen\n\n[Download als PDF](/nl/download/pdf?file=generated-pdf/maatregelfiche-supercap_voor_elektro-intensieve_ondernemingen-2708.pdf)\n\nLaatst gewijzigd op 7 okt 2024 ( [Alle wijzigingen](/nl/subsidies-financiering/subsidiedatabank/wijzigingen/2708))\n\n### Samengevat\n\nVoor wie\n\nondernemingen met een bepaalde NACE-activiteit\n\nVoor wat\n\nvermindering kosten voor de financiering hernieuwbare energie en WKK\n\nSubsidie\n\neen bepaald percentage van de bruto toegevoegde waarde\n\n- [Wie komt in aanmerking](#wie-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Wat houdt de maatregel in\n\nElektriciteitsverbruikers betalen een verplichte groenestroom- en WKK-bijdrage die wordt berekend op basis van hun afgenomen hoeveelheid elektriciteit. Bij bedrijven met een bepaalde NACE-activiteit loopt dat bedrag erg hoog op waardoor er een concurrentieel nadeel ontstaat ten opzichte van bedrijven in de buurlanden. Via deze steunmaatregel kunnen ze kiezen voor een plafond op deze kosten, die berekend worden op basis van een bepaald percentage van hun bruto toegevoegde waarde.\n\nAanvragen voor de supercap-regeling 2024 (steunjaar 2023) konden tot en met 15 september 2024 ingediend worden bij het Vlaams Energie- en Klimaatagentschap (VEKA) via het webformulier. Het aanvraagformulier is beschikbaar sinds 24 juni 2024 op de website van VEKA [Supercap-regeling voor ondernemingen](https://www.vlaanderen.be/veka/energie-en-klimaatbeleid/energie-en-klimaatbeleid-voor-ondernemingen/energiebeleid-voor-niet-energie-intensieve-ondernemingen/supercap-regeling-voor-ondernemingen \"(opent in een nieuw venster)\").\n\n## Wie komt in aanmerking\n\nOndernemingen die voldoen aan de voorwaarden in [titel VI, hoofdstuk VI van het Energiebesluit](https://codex.vlaanderen.be/Zoeken/Document.aspx?DID=1019755&param=inhoud&AID=1237012 \"(opent in een nieuw venster)\") met een bepaalde NACE-activiteit ( [bijlage IV/1](https://codex.vlaanderen.be/Zoeken/Document.aspx?DID=1019755&param=inhoud&AID=1237017 \"(opent in een nieuw venster)\") van het Energiebesluit), komen in aanmerking voor deze steunmaatregel (verder supercap-regeling genoemd).\n\n## Omvang steun\n\nOm de competitiviteit van de elektriciteitsprijzen te bewaken, kunnen ondernemingen met een bepaalde NACE-activiteit een beroep doen op een steunregeling waarbij hun toegangshouder vrijgesteld wordt van de kosten ten gevolge van de quotumplicht voor groenestroomcertificaten en quotumplicht voor kwalitatieve warmte-krachtkoppeling. In ruil hiervoor storten de steunaanvragende ondernemingen 0,5 of 1 %  van hun bruto toegevoegde waarde in het Energiefonds. In die zin wordt de kost van de quotumplicht geplafonneerd tot een percentage van de bruto toegevoegde waarde.\n\n- Ondernemingen met een NACE-code die vermeld is in deel 1 van de lijst, betalen een bijdrage van 0,5% van de Bruto Toegevoegde Waarde in het Energiefonds;\n- Ondernemingen met een NACE-code die vermeld is in deel 2 van de lijst, betalen een bijdrage van 1% van de Bruto Toegevoegde Waarde in het Energiefonds.\n\nDe berekening van de elektriciteitskosten, elektriciteitsintensiteit van de onderneming of vestigingseenheid en van de bruto toegevoegde waarde zijn gedefinieerd. Voor meer informatie zie [Aanvraagprocedure: Supercap-regeling](https://www.vlaanderen.be/veka/energie-en-klimaatbeleid/energie-en-klimaatbeleid-voor-ondernemingen/energiebeleid-voor-niet-energie-intensieve-ondernemingen/supercap-regeling-voor-ondernemingen \"(opent in een nieuw venster)\").\n\n## Aanvraagprocedure\n\nAanvragen voor de supercap-regeling 2024 (steunjaar 2023) konden tot en met 15 september 2024 ingediend worden bij het Vlaams Energie- en Klimaatagentschap (VEKA) via het webformulier. Het formulier is beschikbaar sinds 24 juni 2024.\n\nOm in aanmerking te komen moeten ondernemingen volgende documenten indienen:\n\n- het elektronisch aanvraagformulier (sjabloon);\n- het MS Excelformulier;\n- een verklaring op eer dat de onderneming geen onderneming in moeilijkheden is;\n- indien niet toegetreden tot een Energiebeleidsovereenkomst: een geldend energieplan of een lijst van energie-efficiënte maatregelen genomen in het jaar voorafgaand aan de aanvraag;\n- het sjabloon met de gedetailleerde berekening van de bruto toegevoegde waarde tegen factorkosten;\n- stavingsdocumenten bij de berekening van de bruto toegevoegde waarde;\n- eventueel bijkomende documenten om de aanvraag te verduidelijken.\n\nHet webformulier en het sjabloon (MS Excelformulier) en andere zijn beschikbaar op de [website van VEKA](https://www.vlaanderen.be/veka/energie-en-klimaatbeleid/energie-en-klimaatbeleid-voor-ondernemingen/energiebeleid-voor-niet-energie-intensieve-ondernemingen/supercap-regeling-voor-ondernemingen \"(opent in een nieuw venster)\").\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank).\n\n### Samengevat\n\nVoor wie\n\nondernemingen met een bepaalde NACE-activiteit\n\nVoor wat\n\nvermindering kosten voor de financiering hernieuwbare energie en WKK\n\nSubsidie\n\neen bepaald percentage van de bruto toegevoegde waarde\n\n- [Wie komt in aanmerking](#wie-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Contact\n\nVlaams Energie- en Klimaatagentschap (VEKA)\n\nAfdeling / Dienst\n\n(postadres)\n\nAdres\n\nKoning Albert-II-laan 15 bus 460\n\n1210Brussel\n\nBelgië\n\nTelefoon\n\nT [1700](tel:1700)\n\nE-mail\n\n[veka@vlaanderen.be](mailto:veka@vlaanderen.be)\n\nWebsite\n\n[www.vlaanderen.be/veka/beleid/energie-en-klimaatbeleid-voor-ondernemingen/energ…](https://www.vlaanderen.be/veka/beleid/energie-en-klimaatbeleid-voor-ondernemingen/energiebeleid-voor-niet-energie-intensieve-ondernemingen/supercap-regeling-voor-ondernemingen \"(opent in een nieuw venster)\")\n\n## Ook interessant\n\n[**Compensatie indirecte emissiekosten (CIE)**\\\\\n\\\\\nOndernemingen actief in elektriciteits-intensieve bedrijfstakken kunnen een subsidie van 75% verkrijgen ter compensatie van de indirecte emissiekosten ...\\\\\n\\\\\nLees meer\\\\\n\\\\\nEen steunmaatregel van VLAIO](/nl/subsidies-financiering/subsidiedatabank/compensatie-indirecte-emissiekosten-cie)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/supercap-voor-elektro-intensieve-ondernemingen",
      "title": "Supercap voor elektro-intensieve ondernemingen | VLAIO"
    }
  },
  {
    "markdown": "# Waarborgregeling voor aardwarmteprojecten (diepe geothermie)\n\n[Download als PDF](/nl/download/pdf?file=generated-pdf/maatregelfiche-waarborgregeling_voor_aardwarmteprojecten_diepe_geothermie-1702.pdf)\n\nLaatst gewijzigd op 11 mrt 2024 ( [Alle wijzigingen](/nl/subsidies-financiering/subsidiedatabank/wijzigingen/1702))\n\n### Samengevat\n\nVoor wie\n\nondernemingen & organisaties\n\nVoor wat\n\naardwarmteprojecten in de diepe ondergrond\n\nWaarborg\n\nvan 85% van de aanvaarde kosten (max. € 18,7 mln. per project)\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Wat houdt de maatregel in\n\nVlaanderen beschikt vermoedelijk over een belangrijk potentieel voor diepe aardwarmte (geothermie). Om investeringen in deze duurzame energiebron aan te moedigen kan de Vlaamse overheid een financiële waarborg verlenen voor aardwarmteprojecten in de diepe ondergrond om het korte termijn geologisch risico af te dekken. Blijkt na het uitvoeren van de boring en testen, dat het verwacht thermisch vermogen niet gehaald wordt, dan kunnen bepaalde kosten worden terugbetaald.\n\nVoor (on)diepe geothermie kan er ook investeringssteun verkregen worden via de [Ecologiepremie plus (EP+)](https://www.vlaio.be/nl/subsidies-financiering/ecologiepremie).  Voor ondiepe geothermie kan ook de [Call groene warmte](https://www.vlaio.be/nl/subsidies-financiering/subsidiedatabank/groene-warmte-restwarmte-en-warmtenetten-investeringssteun) indien er geen EP+ kan verkregen worden. Daarnaast is er ook de [Verhoogde investeringsaftrek](https://www.vlaio.be/nl/subsidies-financiering/subsidiedatabank/investeringsaftrek) voor energie-investeringen waar geothermie onder hernieuwbare energie van toepassing is.\n\n## Wie komt in aanmerking\n\nIn aanmerking komen natuurlijke personen en rechtspersonen (ook vzw's) die investeren in diepe geothermie in het Vlaamse Gewest.\n\nEnkel houders van een opsporings-of winningsvergunning voor aardwarmte kunnen een aanvraag voor een gewestwaarborg indienen.\n\n## Wat komt in aanmerking\n\nDe regeling dekt het geologisch risico dat samenhangt met de werkelijke waarde van de specifieke aquifer-parameters (thermisch vermogen van de waterlaag in de diepe aardbodem). Het risico op technische complicaties tijdens het boren, op seismiciteit, het meeproduceren van olie en gas, enz. zijn niet verzekerd\n\nDe waarborg is van toepassing op volgende kosten:\n\n01. de kosten van de boring van een doublet of een half-doublet;\n02. de kosten van het op- en afbouwen van de boorinstallatie;\n03. de kosten van het boormanagement en -toezicht;\n04. de kosten om de locatie boorgereed te maken;\n05. het afvoeren van cuttings en spoeling;\n06. de kosten van de puttest, de interpretatie en de rapportage;\n07. de kosten voor het verwerven van data tijdens en na de boring voor de geologische evaluatie van het boorgat;\n08. de bijkomende kosten voor de realisatie van alternatief gebruik ten hoogste vijftien jaar;\n09. de bijkomende kosten voor de verbeterwerkzaamheden voor ten hoogste vijftien jaar;\n10. de onvoorziene kosten tot en met de realisatie van de put(ten) met inbegrip van de puttesten van de put(ten).\n\nPer put komt een vast bedrag van € 250.000 voor het plaatsen van een pompinstallatie of het dichten van de put in aanmerking voor de waarborg.\n\nAls kosten niet door de aanvrager worden gedragen of al worden gesubsidieerd door de overheid komen ze niet in aanmerking voor de waarborg.\n\n## Omvang steun\n\nHet maximale gewaarborgd bedrag bedraagt 85% van de in aanmerking komende kosten 1 tot 7. De waarborg bedraagt in elk geval maximaal € 18,7 miljoen per onderneming per investeringsproject.\n\nDe effectief uit te keren waarborg wordt verminderd zodat de som van de volgende bedragen niet meer dan 95% bedraagt voor de gerealiseerde in aanmerking komende kosten:\n\n1. het waarborgbedrag;\n2. het bedrag aan overige subsidies die voor het project aan de steunontvanger zijn verleend dan wel vastgesteld;\n3. het bedrag waarop de steunontvanger aanspraak kan maken voor het project op grond van een verzekering of borgstelling.\n\nDe ontvanger van de waarborg betaalt wel een premie van 7% van het gewaarborgd bedrag.\n\nVoor (on)diepe geothermie kan er investeringssteun verkregen worden via de ecologiepremie plus (EP+) of voor ondiepe geothermie via de oproep groene warmte, restwarmte en warmtenetten indien er geen EP+ kan verkregen worden. Daarnaast is er ook de verhoogde investeringsaftrek voor energie-investeringen waar geothermie onder hernieuwbare energie van toepassing is.\n\nDe waarborg is steeds van toepassing op het deel van de investering dat niet gesteund wordt door de EP+ noch door de oproep groene warmte, restwarmte en warmtenetten. De waarborg kan enkel gecumuleerd worden met de investeringsaftrek. Cumulatie kan tot de Europees toegelaten staatsteunplafonds al naargelang de grootte van de onderneming.\n\n## Aanvraagprocedure\n\nEnkel houders van een opsporings-of winningsvergunning voor aardwarmte (diepe geothermie) kunnen een aanvraag voor een gewestwaarborg indienen.\n\nHet aanvragen van de waarborg moet ook voorafgaand aan de start van het aardwarmteproject in het Vlaamse Gewest gebeuren.\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank).\n\n### Samengevat\n\nVoor wie\n\nondernemingen & organisaties\n\nVoor wat\n\naardwarmteprojecten in de diepe ondergrond\n\nWaarborg\n\nvan 85% van de aanvaarde kosten (max. € 18,7 mln. per project)\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Contact\n\nDepartement Omgeving (Vlaamse overheid)\n\nAfdeling / Dienst\n\nAfdeling Energie, Klimaat en Groene Economie\n\nAdres\n\nKoning Albert II-laan 20 bus 8\n\n1000Brussel\n\nBelgië\n\nTelefoon\n\nT [02 553 83 50](tel:025538350)\n\nE-mail\n\n[vpo.omgeving@vlaanderen.be](mailto:vpo.omgeving@vlaanderen.be)\n\nWebsite\n\n[omgeving.vlaanderen.be/waarborgregeling-voor-aardwarmteprojecten](https://omgeving.vlaanderen.be/waarborgregeling-voor-aardwarmteprojecten \"(opent in een nieuw venster)\")\n\n## Ook interessant\n\n[**Ecologiepremie+**\\\\\n\\\\\nOndernemingen kunnen een subsidie verkrijgen voor een aantal ecologische investeringen. Het subsidiebedrag wordt bepaald door het nettosteunpercentage ...\\\\\n\\\\\nLees meer\\\\\n\\\\\nEen steunmaatregel van VLAIO](/nl/subsidies-financiering/subsidiedatabank/ecologiepremie)\n\n[**Strategische ecologiesteun (STRES)**\\\\\n\\\\\nOndernemingen kunnen een subsidie verkrijgen voor grote projecten met een uitgesproken innovatief karakter, een omvangrijk milieuvoordeel en ...\\\\\n\\\\\nLees meer\\\\\n\\\\\nEen steunmaatregel van VLAIO](/nl/subsidies-financiering/subsidiedatabank/strategische-ecologiesteun-stres)\n\n[**Groene warmte, restwarmte en energie-efficiënte stadsverwarming (call groene warmte)**\\\\\n\\\\\nOndernemingen en andere aanvragers die in het Vlaamse Gewest investeren in installaties voor de productie van groene warmte, de benutting van ...\\\\\n\\\\\nLees meer\\\\\n\\\\\nEen steunmaatregel van Vlaams Energie- en Klimaatagentschap (VEKA)](/nl/subsidies-financiering/subsidiedatabank/groene-warmte-restwarmte-en-energie-efficiente-stadsverwarming-call-groene-warmte)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/waarborgregeling-voor-aardwarmteprojecten-diepe-geothermie",
      "title": "Waarborgregeling voor aardwarmteprojecten (diepe geothermie) | VLAIO"
    }
  },
  {
    "markdown": "# Garantieregeling ondernemingskredieten (coronacrisis)\n\nLaatst gewijzigd op 7 jan 2022 ( [Alle wijzigingen](/nl/subsidies-financiering/subsidiedatabank/wijzigingen/3779))\n\nGeen aanvraag meer mogelijk\n\n\n### Samengevat\n\nVoor wie\n\nzelfstandigen, ondernemingen en vzw's\n\nVoor wat\n\nbetalingsproblemen door de coronacrisis\n\nWaarborg & Uitstel van betaling\n\nnieuwe kredieten van maximum 5 j / betalingsuitstel op bestaande kredieten\n\n- [Overbruggingskredieten (> 1 jaar) onder staatswaarborg (afgelopen)](#overbruggingskredieten--1-jaar-onder-staatswaarborg-afgelopen)\n- [Betalingsuitstel ondernemingskredieten (afgelopen)](#betalingsuitstel-ondernemingskredieten-afgelopen)\n- [Overbruggingskrediet (≤ 1 j) onder staatswaarborg (afgelopen)](#overbruggingskrediet-≤-1-j-onder-staatswaarborg-afgelopen)\n- [Blijf op de hoogte](#blijf-op-de-hoogte)\n- [Contact](#contact)\n\n## Wat houdt de maatregel in\n\nKmo's en vzw's die voldeden aan bepaalde voorwaarden, konden een beroep doen op een federale waarborgregeling voor nieuwe kredieten om de coronacrisis te overbruggen.\n\nDe Garantieregeling voor kmo-kredieten van meer dan 1 jaar tot maximum 5 jaar was geldig tot 31 december 2021. De Garantieregeling voor kredieten van maximum 1 jaar was geldig tot 31 december 2020. Het betalingsuitstel voor ondernemingskredieten was geldig tot 30 juni 2021.\n\n## Overbruggingskredieten (> 1 jaar) onder staatswaarborg (afgelopen)\n\nOm de kmo’s met een herstel van meer dan 12 maanden te ondersteunen, werd er een nieuwe waarborgregeling uitgewerkt voor kmo-kredieten met een looptijd van meer dan 12 maanden tot maximaal 36 maanden. Deze garantieregeling van € 10 miljard maakt gebruik van de bestaande enveloppe van € 50 miljard. Deze maatregel was geldig tot 31 december 2021.\n\n##### Wie komt in aanmerking\n\nDeze maatregel geldt voor alle niet-financiële kmo's (inclusief zelfstandigen zonder vennootschap).\n\nEnkel ondernemingen opgericht door de Belgische ingezetenen kunnen van deze maatregel gebruikmaken. De kmo kan zowel opgericht zijn naar Belgisch recht of als bijkantoor met een vaste inrichting in België.\n\nDe gewaarborgde kredieten worden aangewend ten gunste van de Belgische activiteiten van deze kmo's. De kredieten mogen niet in belangrijke mate worden aangewend voor de financiering van de buitenlandse activiteiten van de kredietnemer (de kredietovereenkomst dient dergelijk gebruik uit te sluiten of te beperken tot 10% van het gewaarborgd krediet; verliezen op gewaarborgde kredieten die dergelijk gebruik niet uitsluiten worden niet vergoed).\n\nDeze waarborgregeling is ook van toepassing op de kredieten die verleend worden aan de in België gevestigde kmo's met als hoofdactiviteit trading (export en import van goederen naar resp. uit het buitenland).\n\n**Komen niet in aanmerking:**\n\n- ondernemingen tegen wie een collectieve insolventieprocedure loopt **;**\n- ondernemingen die reddingssteun hebben ontvangen, die niet terugbetaald is;\n- ondernemingen die herstructureringssteun hebben ontvangen en nog steeds onderworpen zijn aan een herstructureringsplan (hoe dit kan worden opgezocht kan je terugvinden in de Q&A van de NBB > [Tweede garantieregeling](https://www.nbb.be/nl/financieel-toezicht/prudentieel-toezicht/toezichtsdomeinen/kredietinstellingen/qa-moratorium-en-17 \"(opent in een nieuw venster)\") > [4.2 Wat wordt bedoeld met kleine of middelgrote ondernemingen?](https://www.nbb.be/nl/financieel-toezicht/prudentieel-toezicht/toezichtsdomeinen/kredietinstellingen/qa-moratorium-en-18#42--wat-wordt-bedoeld-met-kleine-of-middelgrote-ondernemingen \"(opent in een nieuw venster)\"));\n- middelgrote ondernemingen die per 31 december 2019 als ondernemingen in moeilijkheden werden aanzien in de zin van artikel 2 (18) van Verordening (EU) Nr. 651/2014;\n- patrimoniumvennootschappen;\n- managementvennootschappen **.**\n\n**Definitie kmo**\n\nEr moet worden voldaan aan volgende Europese kmo-definitie:\n\n| ##### Criteria | ##### micro | ##### ko | ##### mo |\n| --- | --- | --- | --- |\n| Tewerkstelling | minder dan 10 | minder dan 50 | minder dan 250 |\n| ofwel jaaromzet<br>ofwel balanstotaal | maximum € 2 miljoen<br> maximum € 2 miljoen | maximum € 10 miljoen<br>maximum € 10 miljoen | maximum € 50 miljoen<br>maximum € 43 miljoen |\n\n##### Welke ondernemingskredieten\n\nDeze garantieregeling geldt voor alle nieuwe bijkomende kredieten en kredietlijnen, met een looptijd van meer dan 1 jaar en maximum 5 jaar, die banken verstrekken aan niet-financiële kmo's.\n\nEen overzicht van de kredieten die niet onder deze regeling vallen, kan je raadplegen op de website van de Nationale Bank van België (NBB) > 4. Garantieregeling > Werking: [4.13 Welke kredieten vallen onder de tweede garantieregeling?](https://www.nbb.be/nl/financieel-toezicht/prudentieel-toezicht/toezichtsdomeinen/kredietinstellingen/qa-moratorium-en-19#413-welke-kredieten-vallen-onder-de-tweede-garantieregeling \"(opent in een nieuw venster)\").\n\nHet gaat over kredieten en kredietlijnen die door de banken vanaf 24 juli 2020 tot en met 31 december 2021 verstrekt worden.\n\n##### Interestvoet & kosten voor de onderneming\n\nEr kunnen dossier- of administratieve kosten worden aangerekend.\n\nEr dient een onderscheid gemaakt te worden al naargelang de looptijd van het gewaarborgd krediet al dan niet langer is dan 36 maanden:\n\n- Voor een nieuw bijkomend krediet of kredietlijn met een looptijd van maximum 36 maanden: de nominale maximumrente bedraagt 2% (exclusief 'fee'); de ‘fee’ bedraagt 50 basispunten met pro ratering in functie van looptijd krediet.\n- Voor een nieuw bijkomend krediet of kredietlijn met een looptijd van meer dan 36 maanden en maximum 5 jaar: de nominale maximumrente bedraagt 2,5 % (exclusief 'fee'); de ‘fee’ bedraagt 100 basispunten met pro ratering in functie van looptijd krediet.\n\nEen dergelijke fee is verplicht in het kader van de Europese regels rond staatssteun. De kredietinstelling kan er ook voor opteren om een bedrag aan totale rente aan te rekenen aan de klant zonder deze fee te specificeren.\n\n##### Werking garantieregeling\n\nElke bank kan een deel van de enveloppe opnemen in nieuwe bijkomende kredieten en kredietlijnen in verhouding tot haar marktaandeel in de uitstaande kredieten en kredietlijnen (alle looptijden) aan levensvatbare niet-financiële bedrijven, kmo’s, zelfstandigen en non-profit organisaties op 31 december 2019. Instellingen mogen tot 20% van de toegewezen enveloppe aanwenden voor het verlenen van gewaarborgde kredieten onder deze tweede garantieregeling.\n\nDe kredietgever moet op het ogenblik dat een krediet wordt verleend, de kredieten die hij onder de waarborgregeling wenst te brengen, specifiek identificeren. De keuze voor de waarborgregeling gebeurt dus op het ogenblik van de verlening van het krediet en mits akkoord van de kredietnemer.\n\nDe garantie geldt per individueel krediet, waarvan het verlies ten belope van 80% gedragen wordt door de Staat.\n\nHet systeem is facultatief voor banken (kredietinstellingen naar Belgisch recht en bijkantoren van buitenlandse kredietinstellingen) die meer dan € 20.000 aan kredieten en kredietlijnen hadden uitstaan aan niet-financiële bedrijven, kmo’s, zelfstandigen en non-profit organisaties op 31 december 2019.\n\nDe uiterlijke datum voor het aanspreken van deze staatswaarborg is 30 juni 2025.\n\n##### Geen verplichting om eerst betalingsuitstel te vragen voor lopende kredieten\n\nEen onderneming is niet verplicht om eerst uitstel van betaling te vragen vooraleer ze een krediet met staatswaarborg kan vragen.\n\n##### Aanvraagprocedure\n\nVoor een aanvraag kan je terecht bij je bank of elke kredietinstelling naar Belgisch recht en bijkantoren van buitenlandse kredietinstellingen. Het toekennen van een krediet met staatswaarborg is evenwel geen verplichting voor de bank, ook niet aan ondernemingen die aan de criteria voldoen. Bij het toekennen van een nieuw krediet, past een bank haar normaal risicobeleid en normale kredietpolitiek toe. Ze is, volgens de wet Kmo-financiering, zelfs verplicht om het meest passende krediet toe te kennen.\n\nDe bank zal normaal gezien een ‘verklaring op eer’ laten ondertekenen door de onderneming en kan bijkomende bewijsstukken opvragen.\n\n##### Meer informatie\n\nMeer informatie over deze staatswaarborg kan je raadplegen op:\n\n- Febelfin: [Alles wat je moet weten over de garantieregeling van de overheid voor bedrijven en zelfstandigen](https://www.febelfin.be/nl/dossiers/alles-wat-je-moet-weten-over-de-garantieregeling-van-de-overheid-voor-bedrijven-en \"(opent in een nieuw venster)\")\n- Nationale Bank van België (NBB): [Tweede garantieregeling](https://www.nbb.be/nl/financieel-toezicht/prudentieel-toezicht/toezichtsdomeinen/kredietinstellingen/qa-moratorium-en-17 \"(opent in een nieuw venster)\")\n- Belgisch Staatsblad:\n  - De '[Wet van 20 juli 2020 tot verstrekking van een staatswaarborg voor bepaalde kredieten aan kmo's in de strijd tegen de gevolgen van het coronavirus en tot wijziging van de wet van 25 april 2014 op het statuut en toezicht op kredietinstellingen en beursvennootschappen](http://www.ejustice.just.fgov.be/eli/wet/2020/07/20/2020042398/staatsblad \"(opent in een nieuw venster)\") **'** en het [Koninklijk besluit van 16 september](http://www.ejustice.just.fgov.be/eli/besluit/2020/09/16/2020043051/staatsblad \"(opent in een nieuw venster)\").\n  - Uitbreiding en verlenging tot 30 juni 2021: [Koninklijk besluit van 24 december 2020 tot verlenging van de toekenningstermijn en de maximumduur van de in aanmerking komende kredieten voor een staatswaarborg voor bepaalde kredieten aan kmo's in de strijd tegen de gevolgen van het coronavirus, en daarmee verbonden maatregelen](http://www.ejustice.just.fgov.be/eli/besluit/2020/12/24/2020044697/staatsblad \"(opent in een nieuw venster)\").\n  - Verlenging tot 31 december 2021: [Koninklijk Besluit van 14 juni 2021](http://www.ejustice.just.fgov.be/eli/besluit/2021/06/14/2021042209/staatsblad \"(opent in een nieuw venster)\").\n\n## Betalingsuitstel ondernemingskredieten (afgelopen)\n\nIn het kader van het Tweede Charter n.a.v. de coronacrisis kan een betalingsuitstel van bepaalde ondernemingskredieten worden bekomen tot31 juni 2021. Dit houdt in dat er geen aflossingen van kapitaal moet gebeuren. De interesten blijven wel verschuldigd. In totaal mag het toegekende betalingsuitstel voor een ondernemingskrediet, in het kader van het Eerste en Tweede Charter, samen nooit meer dan 9 maanden bedragen.\n\nOmdat de coronacrisis blijft aanhouden, kan er onder het 'Derde charter' een langer betalingsuitstel dan de maximumgrens van 9 maanden worden toegekend op voorwaarde dat de ondernemingen / organisaties wordt beschouwd als financieel gezond. Dit betalingsuitstel is geldig tot 30 juni 2021.\n\n##### Tweede Charter\n\n**Wie komt in aanmerking**\n\nDeze maatregel geldt voor levensvatbare Belgische niet-financiële bedrijven en kmo’s, zelfstandigen, vzw's (uit de non-profit of social profit sector) die voldoen aan elk van deze **4 voorwaarden:**\n\n- Er zijn betalingsproblemen door de coronacrisis:\n  - de omzet of activiteit is gedaald of zal dalen;\n  - er wordt volledig of deels een beroep gedaan op tijdelijke of volledige werkloosheid;\n  - de federale overheid heeft bevolen om de onderneming verplicht te sluiten.\n- De onderneming is vast gevestigd in België.\n- De onderneming is levensvatbaar. Dit houdt in:\n  - dat de onderneming op 1 september 2020 geen betalingsachterstallen had op de lopende kredieten of bij de belastingen of sociale zekerheidsbijdragen;\n  - of dat de onderneming op 30 september 2020 minder dan 30 dagen achterstal had op haar lopende kredieten of bij de belastingen of sociale zekerheidsbijdragen;\n  - uitstellen van betaling (bv. btw, sociale bijdragen, eerste Charter) die werden toegekend als coronasteunmaatregel worden niet als achterstallen beschouwd.\n- De onderneming heeft bij alle banken aan haar contractuele kredietverplichtingen voldaan gedurende de laatste 12 maanden voorafgaand aan 31 augustus 2020 en doorloopt geen actieve kredietherstructurering (betalingsuitstel in het kader van het Eerste Charter wordt niet beschouwd als een inbreuk op de contractuele kredietverplichtingen).\n\nOok volgende sectoren / activiteiten komen in aanmerking:\n\n- Non-profit organisaties, zowel social profit als andere, inclusief ziekenhuizen;\n- Niet-financiële bedrijven met een publiek aandeelhouderschap;\n- Bemiddelaars (agenten en makelaars) van banken en verzekeringen;\n- Gereglementeerde vastgoedvennootschappen (GVV’s);\n- Holdings waar de hoofdactiviteit erin bestaat om deelnemingen aan te houden in niet-financiële bedrijven.\n\nTegenpartijen die overheidsgerelateerd zijn, zijn daarentegen uitgesloten, inclusief intercommunales, OCMW's, …\n\n**Uitgesloten**\n\nEnkel “niet-financiële” bedrijven komen in aanmerking voor deze maatregel. Een definitie van een financieel bedrijf kan je terugvinden op de website van de Nationale Bank > [Wat wordt bedoeld met 'niet-financiële bedrijven'](https://www.nbb.be/nl/financieel-toezicht/prudentieel-toezicht/toezichtsdomeinen/kredietinstellingen/qa-moratorium-en-7#31-wie-is-het-doelpubliek-van-deze-regeling \"(opent in een nieuw venster)\").\n\n**Welke ondernemingskredieten**\n\nDit betalingsuitstel kan worden aangevraagd voor één van de volgende ondernemingskredieten:\n\n- kredieten met een vast aflossingsplan\n- kaskredieten\n- vaste voorschotten\n\nEen betalingsuitstel kan enkel worden aangevraagd voor kredieten die werden toegekend **voor 1 april 2020.**\n\nLeasing en factoring maken geen deel uit van de overeenkomst die werd afgesloten. Er kan uiteraard altijd op bilaterale basis met de leasing- of factoringmaatschappij contact worden opgenomen om na te gaan op welke manier een oplossing kan worden geboden.\n\n**Voorwaarden betalingsuitstel**\n\n- Aanvragen tot betalingsuitstel kunnen enkel worden ingediend voor toekomstige vervaldagen tot eind juni 2021. De betalingsuitstellen lopen uiterlijk tot 30 juni 2021.  Een onderneming of organisatie kan in totaal nooit meer dan 9 maanden betalingsuitstel voor een krediet krijgen, ongeacht of dat uitstel werd toegekend in het kader van het Eerste Charter of in het kader van het Tweede Charter.\n- De aanvragen voor het betalingsuitstel dienen tijdig te gebeuren en uiterlijk 10 kalenderdagen voor de vervaldag van het krediet en uiterlijk op 31 maart 2021.\n- Betalingsuitstel kan enkel worden verkregen voor nog toekomstige vervaldagen tot eind juni 2021.\n\nNadat de periode van uitstel is afgelopen, hernemen de betalingen. De looptijd van het krediet wordt verlengd met de periode van het betalingsuitstel. Met andere woorden: de looptijd van een krediet zal maximaal 3 maanden langer zijn.\n\nEr worden geen dossier- of administratieve kosten aangerekend voor het opnemen van een betalingsuitstel.\n\n##### Derde Charter: betalingsuitstel waarbij de maximumgrens van 9 maanden is overschreden\n\nOmdat de coronacrisis blijft aanhouden kan er onder het 'Derde charter' aan ondernemingen /organisaties een langer betalingsuitstel dan de maximum 9 maanden,  worden toegekend op voorwaarde dat de ondernemingen/organisaties 'financieel gezond' zijn. Dit betalingsuitstel is geldig tot 30 juni 2021 en kan enkel worden aangevraagd voor kredieten die werden toegekend voor 1 april 2020. Alle andere voorwaarden die reeds vermeld zijn bij het Tweede Charter zijn ook hier van toepassing.\n\n**Definitie van niet gezonde onderneming**\n\nEnkel 'niet gezonde ondernemingen' worden uitgesloten voor dit betalingsuitstel tot eind juni 2021.\n\nAls 'niet gezonde ondernemingen /organisaties' worden beschouwd: ondernemingen/organisaties die een **negatief eigen vermogen hadden eind 2019** én **aan één van de volgende voorwaarden voldoen**:\n\n- De onderneming/organisatie had achterstal op haar lopende kredieten of bij de belastingen of sociale zekerheidsbijdragen op 1 september 2020 of de onderneming/organisatie had meer dan 30 dagen achterstal op haar lopende kredieten of bij de belastingen of sociale zekerheidsbijdragen op 30 september 2020. Uitstellen van betaling (bv. btw, sociale bijdragen, Eerste Charter) die werden toegekend als COVID-19 steunmaatregel worden niet als achterstallen beschouwd.\n- De onderneming/organisatie heeft niet bij alle banken aan haar contractuele kredietverplichtingen voldaan gedurende de laatste 12 maanden voorafgaand aan 31 augustus 2020 (betalingsuitstel in het kader van het Eerste charter wordt niet beschouwd als een inbreuk op de contractuele kredietverplichtingen) of doorliep een actieve kredietherstructurering voorafgaand aan 31 augustus 2020.\n- De onderneming/organisatie heeft verlies geboekt in 2019.\n- Het eigen vermogen van de onderneming/organisatie is op het moment van de aanvraag negatief en de onderneming/organisatie beschikt niet over de middelen om op korte termijn het kapitaal te versterken.\n\n**Voorwaarden betalingsuitstel**\n\n- Aanvragen tot betalingsuitstel kunnen enkel worden ingediend voor vervaldagen gesitueerd voor 30 juni 2021. De betalingsuitstellen lopen uiterlijk tot 30 juni 2021.\n- De aanvragen voor betalingsuitstel dienen tijdig te gebeuren en uiterlijk 10 kalenderdagen voor de vervaldag van het krediet.\n- Betalingsuitstel kan enkel worden verkregen voor nog toekomstige vervaldagen tot 30 juni 2021.\n\n##### Aanvraagprocedure\n\nHet betalingsuitstel wordt nooit automatisch toegekend.\n\nWie als ondernemer / organisatie hierop een beroep wil doen, wordt gevraagd om zijn of haar bank te contacteren uiterlijk 10 kalenderdagen voor de vervaldag van het krediet of voor vervaldagen gesitueerd voor 30 juni 2021. Dat kan enkel op afspraak of via de beschikbare digitale kanalen van de bank (e-mail, chat, mobiele app,…) en via telefoon. Het beste is om de bank een week voor de vervaldag van de komende maand te contacteren.\n\nDe bank zal enkele bewijsstukken opvragen om de aanvraag te kunnen opstarten.\n\n##### Meer informatie\n\nMeer informatie kan je terugvinden op de website van:\n\n- Febelfin:\n  - [Eerste Charter betalingsuitstel ondernemingskredieten](https://www.febelfin.be/nl/dossiers/charter-betalingsuitstel-ondernemingskredieten \"(opent in een nieuw venster)\")\n  - [Tweede Charter betalingsuitstel ondernemingskredieten](https://www.febelfin.be/nl/artikel/tweede-charter-betalingsuitstel-ondernemingskredieten \"(opent in een nieuw venster)\")\n  - [Derde Charter Betalingsuitstel ondernemingskredieten](https://www.febelfin.be/nl/artikel/derde-charter-betalingsuitstel-ondernemingskredieten \"(opent in een nieuw venster)\")\n  - Persbericht [Ook in 2021 kunnen gezinnen en bedrijven bij banken terecht voor betalingsuitstel](https://www.febelfin.be/nl/press-room/ook-2021-kunnen-gezinnen-en-bedrijven-bij-banken-terecht-voor-betalingsuitstel \"(opent in een nieuw venster)\")\n- Nationale Bank van België (NBB): [Q&A Moratorium en garantieregeling voor kredietinstellingen](https://www.nbb.be/nl/financieel-toezicht/prudentieel-toezicht/toezichtsdomeinen/kredietinstellingen/qa-moratorium-en-1 \"(opent in een nieuw venster)\")\n\n## Overbruggingskrediet (≤ 1 j) onder staatswaarborg (afgelopen)\n\nVan 1 april tot 31 december 2020 activeerde de overheid de eerste garantieregeling voor nieuwe kredieten en kredietlijnen (geen herfinancieringskredieten), die banken verstrekten aan levensvatbare niet-financiële bedrijven, kmo’s, zelfstandigen en non-profit organisaties met een maximale looptijd van 12 maanden.\n\nDeze maatregelen werd niet verlengd door het tweede akkoord dat de Federale Regering heeft gesloten met de financiële sector.\n\nUitgebreide informatie over deze regeling kan je terugvinden op:\n\n- de website van de Nationale Bank van België (NBB): [Eerste garantieregeling](https://www.nbb.be/nl/financieel-toezicht/prudentieel-toezicht/toezichtsdomeinen/kredietinstellingen/qa-moratorium-en-6 \"(opent in een nieuw venster)\").\n- Belgisch Staatsblad: [Wet](http://www.ejustice.just.fgov.be/cgi_loi/change_lg.pl?language=nl&la=N&cn=2020032704&table_name=wet \"(opent in een nieuw venster)\") en [Koninklijk Besluit](http://www.ejustice.just.fgov.be/eli/besluit/2020/04/14/2020030617/staatsblad \"(opent in een nieuw venster)\").\n- De verlenging tot eind 2020 wordt geregeld door dit [Koninklijk besluit](http://www.ejustice.just.fgov.be/eli/besluit/2020/09/16/2020043051/staatsblad \"(opent in een nieuw venster)\") dat werd gepubliceerd op 28 september 2020.\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank).\n\n### Samengevat\n\nVoor wie\n\nzelfstandigen, ondernemingen en vzw's\n\nVoor wat\n\nbetalingsproblemen door de coronacrisis\n\nWaarborg & Uitstel van betaling\n\nnieuwe kredieten van maximum 5 j / betalingsuitstel op bestaande kredieten\n\n- [Overbruggingskredieten (> 1 jaar) onder staatswaarborg (afgelopen)](#overbruggingskredieten--1-jaar-onder-staatswaarborg-afgelopen)\n- [Betalingsuitstel ondernemingskredieten (afgelopen)](#betalingsuitstel-ondernemingskredieten-afgelopen)\n- [Overbruggingskrediet (≤ 1 j) onder staatswaarborg (afgelopen)](#overbruggingskrediet-≤-1-j-onder-staatswaarborg-afgelopen)\n- [Blijf op de hoogte](#blijf-op-de-hoogte)\n- [Contact](#contact)\n\n## Contact\n\nInformatie over het betalingsuitstel voor hypothecaire kredieten wordt hier niet behandeld, maar kan je terugvinden op [www.febelfin.be/nl/consumenten/artikel/charter-betalingsuitstel-hypothecair-krediet](https://www.febelfin.be/nl/consumenten/artikel/charter-betalingsuitstel-hypothecair-krediet \"(opent in een nieuw venster)\").\n\nNationale Bank van België\n\nAdres\n\nde Berlaimontlaan 14\n\n1000Brussel\n\nBelgië\n\nTelefoon\n\nT [02 221 21 11](tel:022212111)\n\nE-mail\n\n[info@nbb.be](mailto:info@nbb.be)\n\nWebsite\n\n[www.nbb.be/nl/artikels/garantieregeling-voor-particulieren-en-bedrijven-getroff…](https://www.nbb.be/nl/artikels/garantieregeling-voor-particulieren-en-bedrijven-getroffen-door-coronacrisis \"(opent in een nieuw venster)\")\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/garantieregeling-ondernemingskredieten-coronacrisis",
      "title": "Garantieregeling ondernemingskredieten (coronacrisis) | VLAIO"
    }
  },
  {
    "markdown": "# Investeringssteun voor micro-WKK op biogas kleiner dan 10kW\n\n[Download als PDF](/nl/download/pdf?file=generated-pdf/maatregelfiche-investeringssteun_voor_micro-wkk_op_biogas_kleiner_dan_10kw-1994.pdf)\n\nLaatst gewijzigd op 13 mei 2024 ( [Alle wijzigingen](/nl/subsidies-financiering/subsidiedatabank/wijzigingen/1994))\n\n### Samengevat\n\nVoor wie\n\nkmo's, grote ondernemingen & vzw's\n\nVoor wat\n\ninvestering in een micro-WKK op biogas kleiner dan 10kW\n\nSubsidie\n\nbedrag afhankelijk van het elektrisch vermogen\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Wat houdt de maatregel in\n\nOndernemingen en vzw's kunnen bij het Vlaams Energie- en Klimaatagentschap (VEKA) voor de aanschaf van een micro-warmtekrachtkoppeling (micro-WKK) op biogas met een nominaal elektrisch vermogen kleiner dan 10kW investeringssteun verkrijgen in de plaats van [Vlaamse warmtekrachtcertificaten (WKC)](https://www.vlaio.be/nl/subsidies-financiering/subsidiedatabank/vlaamse-warmtekrachtcertificaten-wkc).\n\nEen warmtekrachtkoppeling is een installatie die naast warmte ook elektriciteit produceert.\n\n## Wie komt in aanmerking\n\nZowel eenmanszaken, handelsvennootschappen als vzw's van een nieuwe micro-WKK op biogas in het Vlaamse Gewest die in dienst is gesteld vanaf 1 januari 2018 kunnen van deze maatregel genieten.\n\n## Wat komt in aanmerking\n\nIn aanmerking komt een micro-WKK op biogas waarvan het nominaal elektrisch vermogen kleiner is dan 10kW. Een micro-WKK is een installatie die naast warmte ook elektriciteit produceert. Er zijn verschillende technologieën die in aanmerking komen voor steun als micro-WKK zoals een interne verbrandingsmotor, brandstofcel, stirlingmotor of microturbine. WKK's vanaf 10kW kunnen geen investeringssteun genieten maar komen eventueel wel in aanmerking voor de warmtekrachtcertificaten.\n\nEnkel micro-WKK's die nieuw zijn aangeschaft en in werking zijn gesteld na 1 januari 2018 in het Vlaamse Gewest komen in aanmerking voor steun. De installatie dient ook te beschikken over een AREI-keuringsverslag. De micro-WKK dient gebruik te maken van biogas en moet bij de steunaanvraag voorkomen op de lijst van erkende types micro-WKK-installaties.\n\nDe micro-WKK moet kwalitatief zijn wat inhoudt dat de relatieve primaire energiebesparing (RPE) groter dan nul procent moet zijn. M.a.w. de primaire energiebesparing, het verschil tussen het brandstofverbruik van de energieopwekking van een gescheiden referentiesysteem (bv. warmte van een ketel en elektriciteit uit het net) met dat van de micro-WKK, moet positief zijn. De geproduceerde warmte van de micro-WKK moet ook nuttig aangewend worden (bv. productie van warm water, verwarming, ...).\n\n## Omvang steun\n\nDe steun wordt onder andere bepaald door het nominaal elektrisch vermogen (Pnom) en het brandstoftype. Voor de steunberekening komen enkel de investeringskosten in aanmerking die rechtstreeks verbonden zijn aan de micro-WKK zelf, inclusief het eventuele vergistingsgedeelte.\n\nVoor biogas is de steun beperkt tot € 4.700 x Pnom én maximaal tot:\n\n- 65% voor kleine ondernemingen;\n- 55% voor middelgrote ondernemingen;\n- 45% voor grote ondernemingen;\n\nvan de investeringskost.\n\n##### De-minimis\n\nDeze maatregel valt onder de toepassing van de Europese de-minimis-regelgeving. Hierdoor mag de de-minimissteun aan bedrijven over drie jaar gespreid niet meer dan € 300.000 bedragen. Voor meer info zie [www.vlaio.be/de-minimis](https://www.vlaio.be/begeleiding-advies/financiering/overheidsmaatregelen/veelgestelde-vragen-de-minimis).\n\n## Aanvraagprocedure\n\nDe aanvraag gebeurt digitaal via het formulier op de website van het Vlaams Energie- en Klimaatagentschap  (VEKA) in twee stappen:\n\nStap 1 aanmelden door fabrikant-installateur: [Installateur: Aanmelding van een bepaald type installatie (fabrikant-installateur)](https://www.energiesparen.be/aanmelding-type-wkk-kleiner-dan-10-kw \"(opent in een nieuw venster)\");\n\nStap 2 premie aanvragen door eigenaar: [Aanvraag voor investeringssteun micro-WKK kleiner dan 10kW (eigenaar](https://www.energiesparen.be/aanvraag-voor-investeringssteun-micro-wkk-kleiner-dan-10-kw-eigenaar \"(opent in een nieuw venster)\")).\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank).\n\n### Samengevat\n\nVoor wie\n\nkmo's, grote ondernemingen & vzw's\n\nVoor wat\n\ninvestering in een micro-WKK op biogas kleiner dan 10kW\n\nSubsidie\n\nbedrag afhankelijk van het elektrisch vermogen\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Contact\n\nVlaams Energie- en Klimaatagentschap (VEKA)\n\nAfdeling / Dienst\n\n(postadres)\n\nAdres\n\nKoning Albert II-laan 15 bus 460\n\n1210Brussel\n\nBelgië\n\nTelefoon\n\nT [1700](tel:1700)\n\nE-mail\n\n[veka@vlaanderen.be](mailto:veka@vlaanderen.be)\n\nWebsite\n\n[www.energiesparen.be/steun-micro-wkk](https://www.energiesparen.be/steun-micro-wkk \"(opent in een nieuw venster)\")\n\n## Ook interessant\n\n[**Vlaamse warmtekrachtcertificaten (WKC)**\\\\\n\\\\\nEigenaars van kwalitatieve WKK-installaties met meer dan 10 kW elektrisch vermogen kunnen WKK-certificaten krijgen voor hun primair bespaarde energie ...\\\\\n\\\\\nLees meer\\\\\n\\\\\nEen steunmaatregel van Vlaams Energie- en Klimaatagentschap (VEKA)](/nl/subsidies-financiering/subsidiedatabank/vlaamse-warmtekrachtcertificaten-wkc)\n\n[**Investeringsaftrek**\\\\\n\\\\\nOndernemingen kunnen voor de uitvoering van bepaalde investeringen een bepaald percentage van de aanschaffings- of beleggingswaarde van de ...\\\\\n\\\\\nLees meer\\\\\n\\\\\nEen steunmaatregel van FOD Financiën](/nl/subsidies-financiering/subsidiedatabank/investeringsaftrek)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/investeringssteun-voor-micro-wkk-op-biogas-kleiner-dan-10kw",
      "title": "Investeringssteun voor micro-WKK op biogas kleiner dan 10kW | VLAIO"
    }
  },
  {
    "markdown": "# Heropstartlening\n\nLaatst gewijzigd op 27 jul 2021 ( [Alle wijzigingen](/nl/subsidies-financiering/subsidiedatabank/wijzigingen/5777))\n\nGeen aanvraag meer mogelijk\n\n\n### Samengevat\n\nVoor wie\n\nzelfstandigen en ondernemingen\n\nVoor wat\n\nvoor de aankoop van handelsgoederen, voorraden en overige heropstartkosten\n\nLening\n\nvan min. € 10.000 en max. € 750.000 aan 1%\n\n- [Wie komt in aanmerking](#wie-komt-in-aanmerking)\n- [Wat zijn de financieringsvoorwaarden](#wat-zijn-de-financieringsvoorwaarden)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Wat houdt de maatregel in\n\nOndernemers (ook vzw's) die handelsgoederen moeten aankopen zoals kleinhandelaars en horeca-uitbaters met een concrete liquiditeitsnood, kunnen een lening afsluiten voor de financiering van de aankopen van handelsgoederen, voorraden en overige heropstartkosten. De lening bedraagt minimum € 10.000 en maximum € 750.000, heeft een looptijd van 2 of 3 jaar en een rente van 1% op jaarbasis. Bovendien wordt het bedrag van de heropstartlening beperkt tot 25% van de geboekte aankopen van handelsgoederen in het referentiejaar 2019.\n\nEr worden geen sectoren uitgesloten maar de ondernemer moet de lening wel hoofdzakelijk (voor minimaal 75%) gebruiken voor de aankoop van handelsgoederen, grondstoffen en hulpstoffen.\n\nJe vraagt de lening aan via een onlinetool op de website van Agentschap Innoveren & Ondernemen (VLAIO). De lening wordt door PMV, in naam en voor rekening van het Vlaamse Gewest, rechtstreeks uitbetaald aan de steunaanvrager.\n\nDit was een tijdelijke maatregel. Het aanvragen van een heropstartlening kon sinds 31 mei 2021 en dit tot de limiet van het uitgetrokken budget (€ 105 miljoen) bereikt werd. Dit beschikbare budget van de heropstartlening is intussen uitgeput (8/9/2021). Hierdoor kunnen geen nieuwe aanvragen meer ingediend worden.\n\n## Wie komt in aanmerking\n\nZowel startende als bestaande ondernemingen kunnen een beroep doen op deze lening als aan volgende voorwaarden wordt voldaan:\n\n- Je bent als onderneming of zelfstandige actief volgens de Kruispuntbank van Ondernemingen (KBO).\n- Je onderneming heeft een actieve exploitatie- of uitbatingszetel in het Vlaamse Gewest.\n- De leningen worden toegekend op het niveau van de onderneming of vennootschap. Enkel volgende rechtsvormen kunnen:\n  - een natuurlijke persoon die zelfstandig een beroepsactiviteit uitoefent (ook bijberoepers);\n  - een vennootschap van privaatrecht met rechtspersoonlijkheid;\n  - een vereniging zonder winstoogmerk;\n  - een buitenlandse onderneming met een juridisch statuut dat gelijkwaardig is aan de drie voorgaande rechtsvormen.\n- Je beschikt over onvoldoende liquiditeiten in de onderneming en bent niet in staat dit via normale bankfinanciering te verwerven.\n- Je bent geen onderneming in moeilijkheden.\n- Je hebt geen achterstand in de betaling van lopende kredieten bij financiële instellingen, behoudens de specifieke garantieregelingen, ondernemingskredieten en betalingsuitstel die de federale overheid of specifieke Vlaamse instellingen organiseren in het kader van de coronacrisis.\n- Je hebt geen schulden bij VLAIO in het kader van coronagerelateerde steunmaatregelen.\n- Jouw onderneming was intrinsiek gezond voor de crisis (situatie 31/12/2019).\n\nEr worden geen sectoren uitgesloten maar de onderneming moet de lening wel hoofdzakelijk (voor minimaal 75%) gebruiken voor de aankoop van handelsgoederen, grondstoffen en hulpstoffen (rooster 81 van de btw-aangifte).\n\n## Wat zijn de financieringsvoorwaarden\n\n##### Voor welke aankopen\n\nDe aanvraag van de lening kan betrekking hebben op aankopen bij meerdere toeleveranciers van goederen, diensten of investeringen die overeenkomen met volgende roosters uit de btw-aangifte:\n\n- rooster (81): aankoop van handelsgoederen, grondstoffen en hulpstoffen\n- rooster (82): aankoop van diensten en diverse goederen;\n- rooster (83): aankoop van bedrijfsmiddelen/investeringen;\n\nDe voorgelegde facturen hebben betrekking op de periode van 1 januari 2021 tot en met 30 september 2021.\n\nJe kan maximaal honderd facturen inbrengen per lening. Je geeft voor elke ingebrachte factuur minstens de datum en het volgnummer van de factuur, de identiteit van de onderneming die de factuur uitschrijft, en de prijs exclusief btw.\n\nJe kan maximaal twee leningen toegezegd krijgen.\n\n##### Bedrag\n\n- de heropstartlening per onderneming bedraagt minimaal € 10.000;\n- de totale omvang van de twee leningen is beperkt tot 25% van de geboekte aankopen van handelsgoederen, grondstoffen en hulpstoffen uit rooster 81 van de btw-aangifte in het referentiejaar 2019 met een maximum van € 750.000 (VLAIO vraagt de aankopen van handelsgoederen in 2019 op via rooster 81 van de btw-aangifte, als dat mogelijk is. Als de gegevens niet opgehaald kunnen worden, of als de steunaanvrager de gegevens niet correct vindt, bewijst de steunaanvrager de omvang van de geboekte aankopen van handelsgoederen in het referentiejaar 2019);\n- maximaal 25% van het te ontlenen bedrag mag betrekking hebben op goederen, diensten of investeringen die overeenkomen met de aankoop van diensten en diverse goederen (rooster 82) of aankoop van bedrijfsmiddelen/investeringen (rooster 83);\n\n##### Beperking voor startende ondernemingen\n\nWie zijn activiteit pas na het referentiejaar 2019 in bijberoep of hoofdberoep heeft opgestart, kan maximaal € 50.000 lenen.\n\n##### Looptijd & terugbetaling\n\n- De looptijd van de lening bedraagt 24 maanden voor leningen tot € 50.000.\n- Voor leningen boven de € 50.000 bedraagt de looptijd 36 maanden.\n- De trimestriële terugbetalingen in gelijke schijven gebeuren na een vrijgestelde periode van 12 maanden vanaf datum van de leningsovereenkomst.\n\n##### Intrestvoet\n\nDe rente bedraagt 1% per jaar.\n\n##### Keuze de-minimis of Tijdelijke kaderregeling\n\nDe steunaanvrager kan kiezen of de steun wordt verkregen onder de Europese de-minimisverordening als het plafond nog niet bereikt werd, of onder de Europese Tijdelijke kaderregeling als de de-minimissteun al opgebruikt zou zijn:\n\n- Europese de-minimisverordening: door deze verordening mag het totaal aan de-minimissteun dat een onderneming ontvangt over een periode van drie jaar niet meer dan € 200.000 bedragen.\n\n\nOm het bedrag van de de-minimissteun van een heropstartlening (het zogenaamde Brutosubsidie-equivalent (BSE)) te berekenen dien je de volgende formule te hanteren: BSE = het gemiddelde uitstaande kapitaal (zie hiervoor de aflossingstabel van de Lening)  x \\[(referentie-intrestvoet - 1%) + 6,5%\\].\n\n\nVoor meer info zie [www.vlaio.be/de-minimis](https://www.vlaio.be/nl/begeleiding-advies/financiering/overheidsmaatregelen/veelgestelde-vragen-de-minimis). Daar vind je ook een overzicht van de VLAIO steun die onder deze regeling valt.\n- [Tijdelijke kaderregeling in het kader van de huidige COVID-19-uitbraak](https://ec.europa.eu/competition/state_aid/what_is_new/TF_informal_consolidated_version_as_amended_28_january_2021_nl.pdf \"(opent in een nieuw venster)\") (artikel 3.1): Daar geldt onder meer dat de totale steun van steunmaatregelen aangemeld onder dit artikel, op groepsniveau van de onderneming maximaal € 1.800.000 mag bedragen. Voor ondernemingen actief in de landbouwsector bedraagt het maximum steunplafond € 225.000 en voor ondernemingen actief in de visserij en aquacultuursector € 270.000.\n\n\nLet op: hier wordt niet gewerkt met een BSE, het volledig bedrag van de lening moet worden meegeteld voor de berekening van deze drempel.\n\n\nEen lijstje van VLAIO maatregelen die werden aangemeld onder dit artikel vind je terug op [Veel gestelde vragen: De-minimis](https://www.vlaio.be/nl/begeleiding-advies/financiering/overheidsmaatregelen/veelgestelde-vragen-de-minimis) (Welke steun valt er onder). Ook bepaalde andere Vlaamse en federale maatregelen werden hieronder aangemeld (vb. [De RSZ vermindering voor de hotel, reissector en evenementensector](https://www.vlaio.be/nl/subsidies-financiering/subsidiedatabank/steunmaatregelen-rsz-voor-werkgevers-coronavirus), [Coronalening](https://www.vlaio.be/nl/subsidies-financiering/subsidiedatabank/corona-lening-achtergestelde-lening-op-drie-jaar)(eerste schijf van € 1,8 miljoen).\n\n## Aanvraagprocedure\n\n##### Aanvraag via onlinetool\n\nJe vraagt de lening aan via een onlinetool op de website van Agentschap Innoveren & Ondernemen (VLAIO).\n\nHet aanvragen van een heropstartlening kon sinds 31 mei 2021 en dit tot de limiet van het uitgetrokken budget (€ 105 miljoen) bereikt werd. Dit beschikbare budget van de heropstartlening is intussen uitgeput (8/9/2021). Hierdoor kunnen geen nieuwe aanvragen meer ingediend worden.\n\n##### Ontvankelijkheid wordt gecheckt door VLAIO\n\nIndien de aanvraag ontvankelijk is, brengt VLAIO de steunaanvrager hiervan op de hoogte en stuurt VLAIO de gegevens door naar PMV voor de opmaak van de leningsovereenkomst.\n\n##### Uitbetaling door PMV\n\nPMV legt vervolgens aan de steunaanvrager, in naam en voor rekening van het Vlaamse Gewest, een leningsovereenkomst voor. De steunaanvragers ondertekenen die leningsovereenkomst en bezorgen ze terug aan de diensten van PMV. Zodra PMV de ondertekende leningsovereenkomst ontvangen heeft betaalt ze de verschuldigde steun op een Belgisch rekeningnummer op naam van de steunaanvrager.\n\n## Blijf op de hoogte\n\nWil je op de hoogte blijven van wijzigingen van deze maatregel en andere maatregelen in de Subsidiedatabank? Dat kan via de gratis ' [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank)'.\n\n### Samengevat\n\nVoor wie\n\nzelfstandigen en ondernemingen\n\nVoor wat\n\nvoor de aankoop van handelsgoederen, voorraden en overige heropstartkosten\n\nLening\n\nvan min. € 10.000 en max. € 750.000 aan 1%\n\n- [Wie komt in aanmerking](#wie-komt-in-aanmerking)\n- [Wat zijn de financieringsvoorwaarden](#wat-zijn-de-financieringsvoorwaarden)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Contact\n\nAgentschap Innoveren & Ondernemen\n\nAdres\n\nKoning Albert II-laan 35 bus 12\n\n1030Brussel\n\nBelgië\n\nTelefoon\n\nT [0800 20 555](tel:080020555)\n\nE-mail\n\n[info@vlaio.be](mailto:info@vlaio.be)\n\nWebsite\n\n[www.vlaio.be/nl/subsidies-financiering/heropstartlening/welke-onderneming-heeft…](https://www.vlaio.be/nl/subsidies-financiering/heropstartlening/welke-onderneming-heeft-recht-op-de-heropstartlening)\n\n## Ook interessant\n\n[**Corona-lening (Achtergestelde lening op drie jaar)**\\\\\n\\\\\nZelfstandigen in hoofdberoep en kmo's gevestigd in het Vlaamse Gewest met nood aan bijkomend werkkapitaal door de coronacrisis konden tot 15 oktober ...\\\\\n\\\\\nLees meer\\\\\n\\\\\nEen steunmaatregel van PMV](/nl/subsidies-financiering/subsidiedatabank/corona-lening-achtergestelde-lening-op-drie-jaar)\n\n[**Handelshuurlening**\\\\\n\\\\\nHuurders die door liquiditeitsproblemen moeilijkheden hadden om de handelshuur te betalen konden een handelshuurlening aanvragen. Het moest gaan om ...\\\\\n\\\\\nLees meer\\\\\n\\\\\nEen steunmaatregel van Vlaamse overheid](/nl/subsidies-financiering/subsidiedatabank/handelshuurlening)\n\n[**Belastingvoordeel kwijtschelding huur (coronavirus)**\\\\\n\\\\\nWie een pand verhuurt aan een zelfstandige, kleine vennootschap of kleine vereniging die verplicht gesloten was door de federale coronamaatregelen ...\\\\\n\\\\\nLees meer\\\\\n\\\\\nEen steunmaatregel van FOD Financiën](/nl/subsidies-financiering/subsidiedatabank/belastingvoordeel-kwijtschelding-huur-coronavirus)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/heropstartlening",
      "title": "Heropstartlening | VLAIO"
    }
  },
  {
    "markdown": "# Projectoproep Extended Reality (XR)\n\nLaatst gewijzigd op 28 nov 2019 ( [Alle wijzigingen](/nl/subsidies-financiering/subsidiedatabank/wijzigingen/2878))\n\nGeen aanvraag meer mogelijk\n\n\n### Samengevat\n\nVoor wie\n\nOndernemingen en organisaties\n\nVoor wat\n\nsamenwerkingen rond onderzoek naar de haalbaarheid en toegevoegde waarde van XR-toepassingen\n\nSubsidie via oproep\n\n60% van de projectkost (maximaal € 200.000)\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Vrijgesteld van Vennootschapsbelasting](#vrijgesteld-van-vennootschapsbelasting)\n- [Contact](#contact)\n\n## Wat houdt de maatregel in\n\nMet deze oproep kregen ondernemingen en organisaties de kans om de toepassingsmogelijkheden van eXtended Reality (XR) grondig te verkennen. Enkel projectconsortia die samengesteld waren uit tenminste twee onafhankelijke bedrijven of organisaties konden steun aanvragen. Aanvragen konden tot 30 augustus 2019 worden ingediend.\n\nDe technologie voor Virtual Reality (VR), Augmented Reality (AR) en Mixed Reality (MR), samen ook gekend als eXtended Reality (XR), is ondertussen vrij matuur. Toch kennen we nog te weinig toepassingen in het Vlaamse bedrijfsleven. Het economisch en/of maatschappelijk potentieel van deze technologie is groter dan momenteel benut wordt. Het ontwikkelen van XR-toepassingen is soms duur, en de return on investment is onzeker.\n\nDoor de economische moeilijkheden ingevolge het coronavirus wil VLAIO de aandacht vestigen op het volgende: begunstigden die ten gevolge van de crisis het moeilijk krijgen om de termijnen na te komen die voorzien zijn in hun subsidieovereenkomst, kunnen met het agentschap in overleg gaan over de mogelijkheid van de verlenging van deze termijnen. Voor meer informatie neem je best contact op met je dossierbehandelaar.\n\n## Wie komt in aanmerking\n\nEnkel projectconsortia die samengesteld zijn uit tenminste twee onafhankelijke bedrijven of organisaties, en waarbij het ene bedrijf of organisatie optreedt als XR-opdrachtgever en het andere bedrijf of organisatie optreedt als XR-aanbieder komen in aanmerking voor steun.\n\nEen XR-opdrachtgever levert een voor hem economisch en/of maatschappelijk relevante case aan en is daarom meestal ook de aanvrager.\n\nEen XR-aanbieder levert XR diensten aan en kan de PoC uitwerken. Hij kan als (co-)aanvrager optreden als de case ook voor hem een economische relevantie heeft die verder gaat dan louter het aanbieden van XR-diensten als onderaannemer.\n\nOnderzoeksinstellingen of XR-procesbegeleiders kunnen niet optreden als XR-aanbieder, maar kunnen wel als bijkomende partij aansluiten bij het consortium. Deze kunnen bijvoorbeeld fungeren als brug tussen een bedrijf of organisatie en een commerciële dienstverlener, o.a. door de technologie te demonstreren, de business case scherp te stellen, technische raad te geven bij de begeleiding naar de technische realisatie.\n\nDe indienende partners moeten voldoen aan de onderstaande criteria:\n\n- operationele activiteiten hebben in het Vlaamse Gewest;\n- overheden kunnen niet optreden als aanvrager binnen deze oproep, meer specifiek heeft de aanvrager geen administratieve overheid met dominerende invloed in de onderneming;\n- overheden kunnen uiteraard wel deelnemen als potentiële gebruiker van deze technologie.\n\n## Wat komt in aanmerking\n\nDe XR-toepassingen kunnen zich richten op alle aspecten van bedrijfsvoering: HR en personeelswerving, levenslang leren, (langer) kwaliteitsvol werken, marketing, sales, opleiding, productie, productontwikkeling, kwaliteitszorg, onderhoud, … Maar ook nauw aansluitende technologieën (bv. immersieve video, serious games, …) en maatschappelijke toepassingen kunnen in aanmerking komen.\n\nDe projecten kunnen betrekking hebben op eender welke sector (toepassingen in de industrie, zorg, ontspanning, onderwijs, overheid, enz…)\n\nProjecten tonen een **meerwaarde aan** voor de haalbaarheid en toegevoegde waarde van XR-toepassingen en streven naar een PoC die antwoord biedt op vragen over het potentieel van de technologie, financiële haalbaarheid, implementeerbaarheid in specifieke omgeving, …\n\nNa de uitwerking, hebben de projectpartners een beter zicht op de business waarde en de verdere kosten van het traject, … die potentiële gebruikers toelaten een go/no-go beslissing te nemen, en eventueel verder gaan met een geschikte dienstverlener en technologie.\n\nDe projecten moeten bereid zijn om op het einde van hun project **i** nformatie te delen over de behaalde resultaten en nieuwe inzichten, en bereid zijn om een presentatie te geven, mee te werken aan een disseminatie-event, een filmpje aan te leveren.\n\nEen XR-project heeft een totale maximale projectduur van één jaar.\n\nMeer informatie kan je vinden op [www.vlaio.be/nl/subsidies-financiering/projectoproep-extended-reality/aan-welke-voorwaarden-een-xr-project-voldoen](https://www.vlaio.be/nl/subsidies-financiering/projectoproep-extended-reality/aan-welke-voorwaarden-een-xr-project-voldoen).\n\n## Omvang steun\n\nIndieners kunnen een ondersteuning krijgen van 60% van de aanvaarde ingediende kosten van het projectbedrag.\n\nHierbij bedraagt het maximaal subsidiebedrag € 200.000.\n\nHet ingediend project heeft een minimale projectbegroting van € 50.000.\n\n##### **De-minimis**\n\nDeze maatregel valt onder de toepassing van de Europese de minimis-regelgeving. Hierdoor mag de de-minimissteun aan bedrijven over drie jaar gespreid niet meer dan € 200.000 bedragen. Voor meer info zie [www.vlaio.be/nl/begeleiding-advies/financiering/overheidsmaatregelen/veelgestelde-vragen-de-minimis](https://www.vlaio.be/nl/begeleiding-advies/financiering/overheidsmaatregelen/veelgestelde-vragen-de-minimis).\n\n## Aanvraagprocedure\n\nAanvragen tot ondersteuning worden elektronisch ingediend via de website van Agentschap Innoveren en Ondernemen.\n\nAanvragen konden tot 30 augustus 2019 worden ingediend.\n\nVanaf 7 juni 2019 konden dossiers online worden ingediend tot 30 augustus 2019 om 12 uur. VLAIO organiseerde op 7 juni 2019 hierover een infosessie. Potentiële indieners konden aansluitend op deze infosessie, eveneens langskomen voor een voorbespreking.\n\n## Vrijgesteld van Vennootschapsbelasting\n\nSinds 1 januari 2007 wordt de O&O steun die gewestelijke overheden toekennen aan ondernemingen vrijgesteld van vennootschapsbelasting. Dit geldt ook voor deze steunmaatregel.\n\nHet gaat met name om “de winst vrijgesteld ten belope van het bedrag van de premies, en de kapitaal- of interestsubsidies op immateriële en materiële vaste activa, die aan vennootschappen worden toegekend in het raam van de steun aan onderzoek en ontwikkeling door de bevoegde gewestelijke instellingen”.\n\nMeer informatie kan je terugvinden op de VLAIO website: [www.vlaio.be/nl/begeleiding-advies/financiering/overheidsmaatregelen/veelgestelde-vragen-welke-subsidies-worden](https://www.vlaio.be/nl/begeleiding-advies/financiering/overheidsmaatregelen/veelgestelde-vragen-welke-subsidies-worden).\n\n### Samengevat\n\nVoor wie\n\nOndernemingen en organisaties\n\nVoor wat\n\nsamenwerkingen rond onderzoek naar de haalbaarheid en toegevoegde waarde van XR-toepassingen\n\nSubsidie via oproep\n\n60% van de projectkost (maximaal € 200.000)\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Vrijgesteld van Vennootschapsbelasting](#vrijgesteld-van-vennootschapsbelasting)\n- [Contact](#contact)\n\n## Contact\n\nAgentschap Innoveren & Ondernemen\n\nAdres\n\nKoning Albert II-laan 35 bus 12\n\n1030Brussel\n\nBelgië\n\nTelefoon\n\nT [0800 20 555](tel:080020555)\n\nWebsite\n\n[www.vlaio.be/nl/subsidies-financiering/projectoproep-extended-reality](https://www.vlaio.be/nl/subsidies-financiering/projectoproep-extended-reality)\n\nContactpersoon\n\nAres Lagae\n\nE-mail\n\n[xr@vlaio.be](mailto:xr@vlaio.be)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/projectoproep-extended-reality-xr",
      "title": "Projectoproep Extended Reality (XR) | VLAIO"
    }
  },
  {
    "markdown": "# Nieuw Vlaams beschermingsmechanisme (steunperiode 1/10 t.e.m. 15/11/ 2020)\n\nLaatst gewijzigd op 14 dec 2020 ( [Alle wijzigingen](/nl/subsidies-financiering/subsidiedatabank/wijzigingen/4517))\n\nGeen aanvraag meer mogelijk\n\n\n### Samengevat\n\nVoor wie\n\nzelfstandigen en ondernemingen\n\nVoor wat\n\nverplichte sluiting of omzetdaling van minstens 60% in bepaalde periode door de beperkende coronamaatregelen\n\nSubsidie\n\n10% van de omzet tijdens de referentieperiode (5% voor bijberoepers)\n\n- [Wie komt in aanmerking](#wie-komt-in-aanmerking)\n- [Omzetdaling](#omzetdaling)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Uitbetalingsprocedure](#uitbetalingsprocedure)\n- [Cumulering](#cumulering)\n- [Vrijgesteld van belasting](#vrijgesteld-van-belasting)\n- [Contact](#contact)\n\n## Wat houdt de maatregel in\n\nDeze premie was er voor ondernemers in het Vlaamse Gewest die door de maatregelen van het Overlegcomité vanaf 6 en 16 oktober 2020, inzake het coronavirus (en de daaruit voortvloeiende maatregelen van de bevoegde autoriteiten inzake burgerlijke veiligheid), te kampen hadden met een omzetdaling van minstens 60% in ofwel de periode van 1 oktober tot en met 15 november 2020 ofwel de periode van 19 oktober tot en met 15 november t.o.v. de overeenkomstige periode in 2019.\n\nDe premie bedroeg 10% van de omzet tijdens de referentieperiode in 2019, beperkt tot een bepaald bedrag dat varieert in functie van de gekozen periode en het aantal RSZ ingeschreven werknemers.\n\nOok de cafés en restaurants die verplicht gesloten werden vanaf 19 oktober 2020 en andere sectoren die verplicht gesloten werden sinds 23 oktober 2020 konden deze premie ontvangen. Deze ondernemingen moeten hun omzetdaling niet aantonen.\n\nDeze steun kon worden aangevraagd van 16 november tot uiterlijk 31 december 2020 om 15 uur [online worden aangevraagd bij het Agentschap Innoveren & Ondernemen (VLAIO).](https://www.vlaio.be/nl/subsidies-financiering/nieuw-vlaams-beschermingsmechanisme)\n\nVoor de periode van 16 november tot en met 31 december 2020 wordt er steun voorzien via [Vlaams beschermingsmechanisme 3](https://www.vlaio.be/nl/subsidies-financiering/vlaams-beschermingsmechanisme-3). Deze premie kan je  aanvragen vanaf 4 januari 2021 om 14 u.\n\n## Wie komt in aanmerking\n\n##### Ondernemingen in het Vlaams Gewest die open zijn met omzetdaling van 60%\n\nDeze premie is er voor de onderneming met een exploitatiezetel in het Vlaamse Gewest die open is maar die ingevolge de maatregelen van het Overlegcomité vanaf 6 en 16 oktober 2020 inzake het coronavirus en de daaruit voortvloeiende maatregelen van de bevoegde autoriteiten inzake burgerlijke veiligheid geconfronteerd wordt met een omzetdaling van minstens 60% in:\n\n- ofwel de periode van 1 oktober tot en met 15 november 2020\n- ofwel de periode van 19 oktober tot en met 15 november 2020\n\nDe referentieperiode is de overeenkomstige periode in 2019.\n\n##### Ondernemingen die verplicht moesten sluiten\n\nOok ondernemingen die in dezelfde periode verplicht gesloten werden of bleven ingevolge deze beperkende maatregelen komen in aanmerking voor steun. Deze ondernemingen moeten hun omzetdaling niet aantonen. Kiezen ze echter voor een omzetdaling in de periode van 1 oktober tot 15 november 2020 dan moeten ze wel een omzetdaling van minstens 60% aantonen.\n\nIndien een restaurant in de periode van 19 oktober tot en met 15 november 2019 50% of meer van zijn omzet uit take away-activiteiten haalde, moet deze onderneming wél een omzetdaling aantonen.\n\nJe bent een café of restaurant als je als hoofdactiviteit de volgende RSZ- of btw-NACE-code hebt in de Kruispuntbank van Ondernemingen (KBO):\n\n- 56101 - Eetgelegenheden met volledige bediening;\n- 56102 - Eetgelegenheden met beperkte bediening;\n- 56301 - Cafés en bars.\n\nZij moeten meer dan 50% van hun omzet halen uit deze activiteit.\n\nBovendien moet je beantwoorden aan volgende voorwaarden:\n\n##### Zelfstandigen en ondernemingen\n\nJe komt in aanmerking als je tot één van de volgende categorieën behoort:\n\n- Zelfstandige in hoofdberoep\n- Zelfstandige in bijberoep die in 2019 een beroepsinkomen (netto belastbaar inkomen) heeft van minstens € 13.993,78\n- Zelfstandige in bijberoep die in 2019 een beroepsinkomen (netto belastbaar inkomen) heeft tussen € 6.996,89 en € 13.993,78 en als loontrekkende minder dan 80% is tewerkgesteld (= helft van de premie)\n- Een vennootschap met rechtspersoonlijkheid van privaat recht met minstens 1 werkend vennoot of minstens 1 voltijdsequivalent bij de RSZ ingeschreven personeelslid\n- Een buitenlandse onderneming met vergelijkbaar statuut met minstens 1 voltijdsequivalent werkend vennoot of minstens 1 voltijdsequivalent bij de RSZ ingeschreven personeelslid\n- Een vereniging met economische activiteit met minstens 1 voltijdsequivalent bij de RSZ ingeschreven personeelslid.\n\nGepensioneerden die een zelfstandige activiteit uitoefenen en student-zelfstandigen komen in aanmerking voor zover ze voldoen aan voormelde voorwaarden. Ook journalisten en andere beroepscategorieën die van rechtswege zijn vrijgesteld van de wettelijke bijdragen kunnen genieten van deze steunmaatregel.\n\n##### Algemene voorwaarden\n\n- De onderneming of zelfstandige beschikt op 1 oktober 2020 volgens de KBO over een actieve exploitatiezetel in Vlaanderen. Ondernemingen die zich in een niet-actieve toestand bevinden zijn uitgesloten (bijvoorbeeld ingeval van faillissement, vereffening, stopzetting, enzovoort).\n- De onderneming heeft op 1 oktober een actieve exploitatie- of uitbatingszetel in het Vlaamse Gewest.\n\n##### Uitgesloten ondernemingen\n\nVolgende ondernemingen zijn uitgesloten:\n\n- holdingvennootschappen;\n- patrimoniumvennootschappen (verhuur en exploitatie van eigen of geleased niet-residentieel onroerend goed, exclusief terreinen);\n- managementvennootschappen;\n- ondernemingen waarvan de zaakvoerder als bestuurder of vennoot verbonden is met een andere onderneming die de subsidie heeft ontvangen en waaraan zij zakelijke diensten verlenen;\n- de ondernemingen die achterstallige schulden hebben bij VLAIO naar aanleiding van een terugvordering van een onterecht ontvangen corona hinderpremie, corona compensatiepremie, corona ondersteuningspremie of Vlaams Beschermingsmechanisme (periode augustus-september 2020);\n- de ondernemingen die op 1 oktober 2020 nog niet opgestart waren en niet beschikten over een actieve exploitatiezetel in het Vlaamse Gewest overeenkomstig de KBO.\n\n## Omzetdaling\n\n##### Omzetdaling 60%\n\nJe moet als onderneming een omzetdaling van minstens 60% hebben ten gevolge van vermelde exploitatiebeperkingen door de coronamaatregelen in:\n\n- ofwel de periode van 1 oktober tot en met 15 november 2020\n- ofwel de periode van 19 oktober tot en met 15 november 2020\n\nDe referentieperiode zijn de overeenkomstige maanden in 2019.\n\nDe omzetdaling is de daling van de omzet (excl. btw) ingevolge verminderde prestaties door door de vermelde exploitatiebeperkingen, dus niet door uitgestelde facturatie. De omzetdaling wordt aangetoond op basis van een van volgende elementen:\n\n- dagontvangsten\n- geleverde prestaties\n- tijdsregistratie\n\nJe moet deze omzetdaling motiveren: Zie aanvraagprocedure.\n\nOndernemingen die verplicht werden te sluiten dienen de exploitatiebeperking niet te motiveren in de aanvraag.\n\n##### Je had een zeer lage omzet in de referentieperiode?\n\nAls je een abnormaal lage omzet realiseerde door bijvoorbeeld zwangerschapsverlof of arbeidsongeschiktheid, dan mag je de periode vervangen door een andere referentieperiode. In je aanvraag moet je wel motiveren waarom je voor een andere referentieperiode kiest.\n\n##### Je bent een startende onderneming?\n\nDan vergelijk je de gerealiseerde omzet in 2020 met de verwachte omzet uit je financieel plan voor diezelfde periode. Startende ondernemingen die geen financieel plan moesten neerleggen bij opstart (bv. eenmanszaken) moeten een financieel plan opstellen om de lagere omzet te verantwoorden.\n\n##### Hoe kunnen ondernemingen die werken met het forfaitair btw-stelsel hun omzetdaling aantonen?\n\nOndernemingen die werken met het forfaitair btw-stelsel moeten een geraamde omzet opgeven. Deze raming wordt gemaakt op basis van de aankoopborderellen, aankoopfacturen, uurtarieven. [Je vindt op deze webpagina meer informatie over welke ondernemingen met het forfaitair btw-stelsel kunnen werken](https://www.vlaio.be/nl/begeleiding-advies/start/opstart-van-je-onderneming/btw-belasting-op-de-toegevoegde-waarde).\n\nBewijsstukken die we kunnen opvragen ter controle van deze geraamde omzet zijn dezelfde [bewijsstukken die moeten bijgehouden worden voor de FOD Financiën](https://financien.belgium.be/nl/ondernemingen/btw/btw-plicht/forfaitaire_btw-regeling \"(opent in een nieuw venster)\").\n\n##### Omzetdaling door andere reden dan corona?\n\nOndernemingen die een verminderde omzet hebben die niet het gevolg is van de coronamaatregelen opgelegd door het Overlegcomité vanaf 6 en 16 oktober 2020 inzake het coronavirus en de daaruit voortvloeiende maatregelen van de bevoegde autoriteiten inzake burgerlijke veiligheid **komen niet in aanmerking voor deze steun**.\n\n## Omvang steun\n\n##### Ondernemingen en zelfstandigen in hoofdberoep of gelijkgesteld\n\nDe premie bedraagt 10% van de omzet, excl. btw, in:\n\n- ofwel de periode van 1 oktober tot en met 15 november 2019\n- ofwel de periode van 19 oktober tot en met 15 november 2019\n- ofwel de periode in 2019 die overeenstemt met de eerste verplichte sluitingsdag tot en met 15 november 2019\n\nDe maximale steun bedraagt:\n\n- voor de periode 1 oktober tot 15 november 2020:\n  - € 11.250 voor ondernemingen met geen tewerkstelling of een RSZ-tewerkstelling tot en met 9 werknemers\n  - € 22.500 voor ondernemingen vanaf 10 werknemers tot 49 werknemers\n  - € 60.000 voor ondernemingen met 50 werknemers of meer.\n- voor de periode 19 oktober tot 18 november 2020:\n  - € 7.500 voor ondernemingen met geen tewerkstelling of een RSZ-tewerkstelling tot en met  9 werknemers\n  - € 15.000 voor ondernemingen vanaf 10 werknemers tot 49 werknemers\n  - € 40.000 voor ondernemingen met 50 werknemers of meer.\n\nEr is eveneens een minimum steunbedrag voorzien van € 1.000 (periode 1 oktober tot 15 november 2020) en € 600 (periode 19 oktober tot 15 november 2020).\n\nDe minimum en maximum steunbedragen voor gesloten sectoren worden geprorateerd. [Een lijst van die gesloten sectoren met de toepasselijke minimum en  maximum steunbedragen kan je hier raadplegen](https://www.vlaio.be/nl/subsidies-financiering/nieuw-vlaams-beschermingsmechanisme/hoeveel-bedraagt-het-nieuw-vlaams/lijst).\n\n##### Zelfstandigen in bijberoep\n\nVoor een zelfstandige in bijberoep die in 2019 een beroepsinkomen had tussen € 6.996,89 en € 13.993,78 en als loontrekkende niet 80% of meer is tewerkgesteld, wordt de subsidie gehalveerd in vergelijking met zelfstandigen in hoofdberoep.\n\n##### Toekenning op ondernemingsniveau\n\nDe steun wordt toegekend op ondernemingsniveau. Dit betekent dat ondernemingen met toegestane en gesloten activiteiten of vestigingen enkel als verplicht gesloten wordt beschouwd als ze hun omzet halen uit de gesloten hoofdactiviteit. De hoofdactiviteit is de activiteit die meer dan 50% van de omzet genereert.\n\n##### Beperkingen\n\nOndernemingen die exploitant zijn van een inrichting waar regelmatig maaltijden worden verbruikt of een traiteurszaak, die regelmatig cateringdiensten verricht, krijgt eveneens een subsidie van 10% van de omzet, excl. btw, maar dan wordt het steunbedrag beperkt tot maximum € 2.250 als men niet beschikt over een [zogenaamde witte kassa](https://www.geregistreerdkassasysteem.be/nl \"(opent in een nieuw venster)\").\n\n##### Enkel steun als je zaak open is\n\nDe steun is er voor de ondernemingen die door de beperkende coronamaatregelen, opgelegd door het Overlegcomité, open zijn (tenzij sluiting jaarlijkse vakantieperiode).\n\nDe steun is er uiteraard ook voor de ondernemingen die verplicht hun zaak moesten sluiten door deze maatregelen.\n\n##### De-minimis\n\nDeze maatregel valt onder de toepassing van de Europese de-minimis-regelgeving. Hierdoor mag de de-minimissteun aan bedrijven over drie jaar gespreid niet meer dan € 200.000 bedragen. Voor meer info zie [Veelgestelde vragen: De-minimis](https://www.vlaio.be/nl/begeleiding-advies/financiering/overheidsmaatregelen/veelgestelde-vragen-de-minimis).\n\n## Aanvraagprocedure\n\n##### Aanvraag vanaf 16 november tot 31 december 2020\n\nDe aanvraag moet online ingediend worden uiterlijk op 31 december 2020 om 15 uur. De online-aanvraag is mogelijk sinds 16 november 2020 op [www.vlaio.be/nl/subsidies-financiering/nieuw-vlaams-beschermingsmechanisme](https://www.vlaio.be/nl/subsidies-financiering/nieuw-vlaams-beschermingsmechanisme).\n\nPer onderneming dien je één aanvraag in.\n\n**Lees aandachtig** [**de handleiding**](https://www.vlaio.be/nl/media/1511) **vooraleer je de aanvraag indient!**\n\n##### Belangrijk: Motivering omzetdaling\n\nBij de aanvraag zal de onderneming de link moeten leggen dat de omzetdaling het direct of indirect een gevolg is van de coronamaatregelen. De link leggen tussen de maatregelen die moeten nageleefd worden en de gevolgen hiervan op de beroepsuitoefening moet als volgt worden gemotiveerd:\n\n1. over welke coronamaatregel vanaf 6 oktober gaat het. Check hiervoor [www.info-coronavirus.be/nl/faq/](https://www.info-coronavirus.be/nl/faq/ \"(opent in een nieuw venster)\");\n2. en hoe deze coronamaatregel vanaf 6 oktober de normale uitoefening van de beroepsactiviteit onmogelijk maakt.\n\nOndernemingen die verplicht werden te sluiten dienen de exploitatiebeperking niet te motiveren in de aanvraag.\n\n##### Verklaring op eer\n\nBij elke aanvraag moet er een verklaring op eer worden ondertekend. Elke valse verklaring is een inbreuk tegen de wetgeving en zal gesanctioneerd worden.\n\nJe dient de bewijsstukken voor een controle gedurende 5 jaar bij te houden.\n\n## Uitbetalingsprocedure\n\n##### Beslissing wordt verstuurd per email\n\nVLAIO zal de aanvraag onderzoeken en toetst hierbij de naleving van de voorwaarden af, opgelegd door de regelgeving, en beslist of de subsidie wordt toegekend. Deze beslissing wordt per e-mail meegedeeld aan de onderneming.\n\n##### Automatische betaling na goedkeuring\n\nDe uitbetaling van de premie gebeurt automatisch na goedkeuring van de aanvraag door VLAIO en enkel op een Belgisch rekeningnummer van de begunstigde onderneming.\n\n##### Controle\n\nEr worden controles uitgevoerd. Dit kan tot 5 jaar na de toekenning van de steun. Indien uit een controle door VLAIO na steuntoekenning blijkt dat de omzetdaling van 60% niet gehaald werd of aan één van de andere voorwaarden opgelegd in deze regelgeving niet werd voldaan, moet de onderneming de uitbetaalde steun aan VLAIO terugbetalen.\n\n## Cumulering\n\nDeze steun kan gecumuleerd worden met de [corona-lening van PMV](https://www.vlaio.be/nl/subsidies-financiering/subsidiedatabank/corona-lening-achtergestelde-lening-op-drie-jaar), ook voor leningen groter dan € 75.000.\n\nDeze steun kan ook worden gecumuleerd met de federale steun, zoals het [Overbruggingsrecht voor zelfstandigen](https://www.vlaio.be/nl/subsidies-financiering/subsidiedatabank/overbruggingsrecht-voor-zelfstandigen-coronavirus).\n\n## Vrijgesteld van belasting\n\nDe steunmaatregelen die de gemeenschappen en gewesten nemen in het kader van de coronacrisis zijn belastingvrij in de personen- en vennootschapsbelasting. Ook deze premie valt hieronder. Meer informatie kan je terugvinden op de Vlaio website: [Veelgestelde vragen: Welke subsidies worden er vrijgesteld van belasting](https://www.vlaio.be/nl/begeleiding-advies/financiering/overheidsmaatregelen/veelgestelde-vragen-welke-subsidies-worden).\n\n### Samengevat\n\nVoor wie\n\nzelfstandigen en ondernemingen\n\nVoor wat\n\nverplichte sluiting of omzetdaling van minstens 60% in bepaalde periode door de beperkende coronamaatregelen\n\nSubsidie\n\n10% van de omzet tijdens de referentieperiode (5% voor bijberoepers)\n\n- [Wie komt in aanmerking](#wie-komt-in-aanmerking)\n- [Omzetdaling](#omzetdaling)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Uitbetalingsprocedure](#uitbetalingsprocedure)\n- [Cumulering](#cumulering)\n- [Vrijgesteld van belasting](#vrijgesteld-van-belasting)\n- [Contact](#contact)\n\n## Contact\n\nJe kan op de website ook een [FAQ rubriek](https://www.vlaio.be/nl/subsidies-financiering/nieuw-vlaams-beschermingsmechanisme/veelgestelde-vragen-verband-met-het) terugvinden.\n\nAgentschap Innoveren & Ondernemen\n\nAdres\n\nKoning Albert II-laan 35 bus 12\n\n1030Brussel\n\nBelgië\n\nTelefoon\n\nT [0800 20 555](tel:080020555)\n\nE-mail\n\n[info@vlaio.be](mailto:info@vlaio.be)\n\nWebsite\n\n[www.vlaio.be/nieuw-vlaams-beschermingsmechanisme](https://www.vlaio.be/nl/subsidies-financiering/nieuw-vlaams-beschermingsmechanisme)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/nieuw-vlaams-beschermingsmechanisme-steunperiode-110-tem-1511-2020",
      "title": "Nieuw Vlaams beschermingsmechanisme (steunperiode 1/10 t.e.m. 15/11/ 2020) | VLAIO"
    }
  },
  {
    "markdown": "# Transitiepremie voor zelfstandigen\n\n[Download als PDF](/nl/download/pdf?file=generated-pdf/maatregelfiche-transitiepremie_voor_zelfstandigen-1509.pdf)\n\nLaatst gewijzigd op 9 jan 2025 ( [Alle wijzigingen](/nl/subsidies-financiering/subsidiedatabank/wijzigingen/1509))\n\n### Samengevat\n\nVoor wie\n\nwerkzoekenden\n\nVoor wat\n\nstarten in hoofdberoep (na het succesvol doorlopen van een prestarterstraject)\n\nSubsidie (degressief)\n\nvan € 43,93 tot € 585,83 per maand\n\n- [Wie komt in aanmerking](#wie-komt-in-aanmerking)\n- [Omvang steun](#omvang-steun)\n- [Prestarterstrajecten](#prestarterstrajecten)\n- [Cumulatie](#cumulatie)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n- [Coaching en advies](#initiatieven)\n\n## Wat houdt de maatregel in\n\nDe Transitiepremie voor zelfstandigen is een ondersteunende premie voor uitkeringsgerechtigde werklozen en niet-werkende werkzoekenden zonder een uitkering die een eigen zaak opstarten. De premie verlaagt de drempel voor werklozen om een eigen zaak op te starten door het verlies van de werkloosheidsuitkering op te vangen. De premie varieert naargelang de doelgroep en wordt maandelijks uitbetaald, gespreid over 2 jaar. De belangrijkste voorwaarde is het volgen van een prestarterstraject en het behalen van een 'Attest prestarterstraject' ten hoogste 6 maanden voor de start als zelfstandige in hoofdberoep.\n\n## Wie komt in aanmerking\n\n##### Ingeschreven als werkzoekende bij VDAB en je ontvangt een uitkering\n\n- Je bent nog geen drie maanden geleden gestart als een zelfstandige in hoofdberoep (ook artikel 37):\n  - Je bent aangesloten bij een sociaal verzekeringsfonds of de Nationale Hulpkas;\n  - Je hebt een ondernemingsnummer (voor een eenmanszaak of een vennootschap);\n  - Je blijft een zelfstandige in hoofdberoep zolang de transitiepremie loopt.\n- Je was ingeschreven bij de VDAB als niet-werkende werkzoekende:\n  - De dag voor je begon als zelfstandige in hoofdberoep;\n  - Je ontving geen verbrekings- of opzegvergoeding bij de start als zelfstandige in hoofdberoep.\n- Je was uitkeringsgerechtigd volledig werkloos met een:\n  - werkloosheidsuitkering;\n  - werkloosheidsuitkering gecombineerd met ‘Springplank naar zelfstandige’;\n  - leefloon van het OCMW;\n  - financiële steun van het OCMW;\n  - overbruggingsrecht voor zelfstandigen;\n  - ziekte- of invaliditeitsuitkering;\n  - inschakelingsuitkering\n- Je slaagde voor een prestarterstraject vóór je als zelfstandige in hoofdberoep begon. (zie verder).\n- Je zaak ligt in het Vlaamse Gewest.\n- Je werkt niet voor jouw laatste werkgever.\n\n##### Ingeschreven als werkzoekende bij VDAB en je ontvangt geen uitkering\n\n- Je bent vanaf 1 december 2022 gestart als zelfstandige in hoofdberoep en je dient jouw aanvraag in binnen de drie maanden na jouw start als zelfstandige in hoofdberoep (ook artikel 37):\n  - Je bent aangesloten bij een sociaal verzekeringsfonds of de Nationale Hulpkas;\n  - Je hebt een ondernemingsnummer (voor een eenmanszaak of een vennootschap);\n  - Je blijft een zelfstandige in hoofdberoep zolang de transitiepremie loopt.\n- Je was minstens 6 maanden ingeschreven bij de VDAB als werkzoekende die geen betaalde beroepsactiviteit uitoefende:\n  - De dag voor je begon als zelfstandige in hoofdberoep;\n- Als de onderbreking van de inschrijving als werkzoekende niet meer dan 3 opeenvolgende maanden bedraagt, wordt die periode gelijkgesteld met de inschrijving als werkzoekende.\n- Je slaagde voor een prestarterstraject vóór je als zelfstandige in hoofdberoep begon. (zie verder).\n- Je zaak ligt in het Vlaamse Gewest.\n- Je werkt niet voor jouw laatste werkgever.\n\n##### Uitgesloten\n\nJe hebt geen recht op de transitiepremie als je:\n\n- al subsidies of premies voor beginnende zelfstandigen krijgt van het Waalse of het Brusselse Hoofdstedelijke Gewest\n- werkloos bent omdat je minder ging werken of stopte met werken als loontrekkende, met de bedoeling om de transitiepremie te krijgen\n- al een aanvullende vergoeding in het kader van het stelsel werkloosheid met bedrijfstoeslag (SWT) krijgt\n- minder dan 6 jaar geleden al eens een transitiepremie kreeg\n- jouw beroepsbezigheid als zelfstandige combineert met een arbeidsovereenkomst of het statuut van ambtenaar.\n\n## Omvang steun\n\nDe transitiepremie wordt uitbetaald aan het einde van elke maand, gedurende maximaal twee jaar. De eerste premie wordt betaald ten vroegste op het einde van de maand die volgt op de maand waarin jouw aanvraag werd goedgekeurd. De transitiepremie wordt uitbetaald aan de natuurlijke persoon.\n\nBen je ingeschreven bij de VDAB en ontvang je wel een uitkering, dan zijn de bedragen hoger dan als je ingeschreven bent als werkzoekende bij de VDAB en geen uitkering ontvangt. De hoogte van de premie wordt namelijk aangepast in functie van de specifieke inschrijvingsperiode bij de VDAB. Indien deze inschrijvingsperiode tussen de zes en twaalf maanden bedraagt, ontvang je een kwart van het huidige bedrag van de transitiepremie. Indien deze inschrijvingsperiode meer dan twaalf maanden bedraagt, ontvang je de helft van het huidige bedrag van de transitiepremie.\n\nHet bedrag vermindert per kwartaal in de tijd:\n\n|     |     |     |     |\n| --- | --- | --- | --- |\n| ##### maanden | ##### wel uitkering  (bedrag per maand) | ##### geen uitkering: 6-12 maand werkzoekende  (bedrag per maand) | ##### geen uitkering: 12 maand of meer werkzoekende  (bedrag per maand) |\n| 1-3 | € 585,83 | € 146,46 | € 292,91 |\n| 4-6 | € 527,25 | € 131,81 | € 263,63 |\n| 7-9 | € 468,66 | € 117,17 | € 234,34 |\n| 10-12 | € 410,08 | € 102,52 | € 205,05 |\n| 13-15 | € 351,50 | € 87,88 | € 175,75 |\n| 16-18 | € 292,91 | € 73,23 | € 146,46 |\n| 19-21 | € 234,33 | € 58,59 | € 117,17 |\n| 22-24 | € 175,75 | € 43,93 | € 87,88 |\n| **Totaal** | **€ 9.138,93** | **€ 2.284,77** | **€ 4.569,57** |\n\nBijziektewordt de premie opgeschort en wordt de resterende termijn toegevoegd aan de 2 jaar, waardoor de ondernemer het recht behoudt op het maximale aantal maandelijkse premies.\n\n##### De-minimis\n\nDeze maatregel valt onder de toepassing van de Europese de minimis-regelgeving. Hierdoor mag de de-minimissteun aan bedrijven over drie jaar gespreid niet meer dan € 300.000 bedragen. Voor meer info zie [Veelgestelde vragen: de-minimis](https://www.vlaio.be/nl/begeleiding-advies/financiering/overheidsmaatregelen/veelgestelde-vragen-de-minimis).\n\n##### Belastingen\n\nDe transitiepremie wordt toegekend aan de natuurlijke persoon en niet aan de onderneming. Die natuurlijke persoon is dan onderworpen aan de personenbelasting onder deel II. De transitiepremie is dus een beroepsinkomen en wordt als dusdanig belast. Er zijn ook sociale zekerheidsbijdragen op verschuldigd.\n\n## Prestarterstrajecten\n\nEen prestarterstraject is een opleiding van minstens 6 weken waarin je de opstart van je eigen zaak voorbereidt. Tijdens het traject leer je een businessplan op te stellen, ontwikkel je jouw vaardigheden als ondernemer en wordt de haalbaarheid van jouw ondernemersidee ingeschat.\n\nElke niet-werkende werkzoekende die een transitiepremie aanvraagt, moet een erkend prestarterstraject afgerond hebben. Je kunt geen vrijstelling krijgen voor het traject. Ook niet als je relevante diploma’s of ervaring hebt. Een overzicht van de erkende trajecten vind je in deze rubriek.\n\nNa het doorlopen van dit traject laat je het attest prestarterstraject invullen en ondertekenen door jouw opleidingsverstrekker. Voeg het attest toe aan het online aanvraagformulier als u de transitiepremie aanvraagt.\n\nJe hebt 6 maanden om je in te schrijven als zelfstandige in hoofdberoep, na het afronden van het prestarterstraject. Anders kan je de transitiepremie niet meer aanvragen.\n\n|     |     |\n| --- | --- |\n| ##### Erkend prestarterstraject | ##### Opleidingsverstrekker |\n| [Acerta prestarterstraject](https://www.acerta.be/nl/starters/prestarterstraject) | Acerta Ondernemingsloket |\n| [Bryo StandUp](https://www.voka.be/bryostandup) | VOKA |\n| Dreams Work | [Partena](https://www.partena-professional.be/nl/dreams-lab/dreams-work) |\n| [Jumpstarters](https://www.jumpstarters.be/) | Stebo, SYNTRA Limburg, Starterslabo, SYNTRA West, SYNTRA Midden Vlaanderen, SYNTRA AB en Microstart |\n| Opleiding bedrijfsbeheer | [Centrum voor Volwassenonderwijs (CVO)](https://data-onderwijs.vlaanderen.be/onderwijsaanbod/lijst.aspx?hs=cvo) |\n| Opleiding ondernemerschap | [Centrum voor Volwassenenonderwijs (CVO)](https://data-onderwijs.vlaanderen.be/onderwijsaanbod/lijst.aspx?hs=cvo) |\n| SheMeansBusiness | [SheDIDDIT](https://www.shedidit.be/shemeansbusiness/) |\n| [Start!](https://starterslabo.be/start-vijf-workshops-naar-ondernemingsplan/) | [Starterslabo](https://starterslabo.be/) |\n| Starting your own business - Skillbuilder | [Skillbuilders](https://www.skillbuilders.be/nl/jouw-loopbaan/talentontwikkeling/start-your-own-business) |\n| [Succesvol ondernemer/Start me up](https://www.syntra.be/nl/succesvol-ondernemen) | SYNTRA AB, SYNTRA Brussel, SYNTRA Midden-Vlaanderen, SYNTRA Limburg, SYNTRA West |\n| [Trajectbegeleiding met het oog op het bevorderen van ondernemerschap](https://starterslabo.be/activiteitencooperaties-helpen-zaak-starten/) | Starterslabo Antwerpen, Oost-Vlaanderen, West-Vlaanderen, Limburg, Antwerpen |\n| [Traject Starten](https://www.unizo.be/starters/projecten/go4business) | Unizo |\n| Traject Zelfstandig Opstarten | [Travvant](https://www.travvant.be/) |\n| Start SOON | [Febecoop](https://vlaanderen-brussel.febecoop.be/) |\n\n## Cumulatie\n\nDe transitiepremie kan gecombineerd worden met het [Individueel maatwerk voor zelfstandigen met arbeidsbeperking](https://www.vlaio.be/nl/subsidies-financiering/subsidiedatabank/individueel-maatwerk-voor-zelfstandigen-met) (IMW).\n\nDe premie kan niet worden gecombineerd met:\n\n- een verbrekings- of opzegvergoeding.\n- subsidies of premies voor beginnende zelfstandigen van het Waalse of het Brussels Hoofdstedelijk Gewest.\n- de jobbonus plus voor startende zelfstandigen. Als je al een jobbonus plus ontving, zal dat bedrag in vermindering worden gebracht bij de uitbetaling van de transitiepremie.\n\n## Aanvraagprocedure\n\nDe transitiepremie moet aangevraagd worden binnen de 3 maanden nadat men als zelfstandige in hoofdberoep is gestart.\n\nMeer informatie is terug te vinden op [Transitiepremie - online aanvraagformulier](https://www.vlaanderen.be/transitiepremie/transitiepremie-online-aanvraagformulier).\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank).\n\n### Samengevat\n\nVoor wie\n\nwerkzoekenden\n\nVoor wat\n\nstarten in hoofdberoep (na het succesvol doorlopen van een prestarterstraject)\n\nSubsidie (degressief)\n\nvan € 43,93 tot € 585,83 per maand\n\n- [Wie komt in aanmerking](#wie-komt-in-aanmerking)\n- [Omvang steun](#omvang-steun)\n- [Prestarterstrajecten](#prestarterstrajecten)\n- [Cumulatie](#cumulatie)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n- [Coaching en advies](#initiatieven)\n\n## Contact\n\nDepartement Werk, Economie, Wetenschap, Innovatie en Sociale Economie (WEWIS)\n\nAfdeling / Dienst\n\n(postadres)\n\nAdres\n\nKoning Albert II-laan 15 bus 380\n\n1210Brussel\n\nBelgië\n\nTelefoon\n\nT [02 553 08 61](tel:025530861)\n\nE-mail\n\n[transitiepremie@vlaanderen.be](mailto:transitiepremie@vlaanderen.be)\n\nWebsite\n\n[www.vlaanderen.be/transitiepremie](https://www.vlaanderen.be/transitiepremie)\n\n## Coaching en advies\n\n[**Start Me Up – ondernemen als een pro**\\\\\n\\\\\nJe eigen zaak opstarten mét kennis van zaken? Start Me Up stoomt je klaar richting een geslaagde lancering van jouw onderneming!\\\\\n\\\\\nLees meer\\\\\n\\\\\nEen initiatief van\\\\\nSyntra](/nl/begeleiding-advies/expertisedatabank/start-me-ondernemen-als-een-pro)\n\n[**E-Learning Start Me Up – Ondernemen als een pro**\\\\\n\\\\\nStart Me Up is de opleiding die 100% digitaal je laat kennismaken met alle aspecten van ondernemerschap.\\\\\n\\\\\nLees meer\\\\\n\\\\\nEen initiatief van\\\\\nSyntra](/nl/begeleiding-advies/expertisedatabank/e-learning-start-me-ondernemen-als-een-pro)\n\n[**Jumpstarters - droom je van een eigen zaak?**\\\\\n\\\\\nBen je werkzoekend, wil je de draad terug oppikken of ben je nieuw in ons land? Krijg gratis begeleiding om jouw ondernemersidee te verkennen.\\\\\n\\\\\nLees meer\\\\\n\\\\\nEen initiatief van\\\\\nStebo, SyntraPXL](/nl/begeleiding-advies/expertisedatabank/jumpstarters-droom-je-van-een-eigen-zaak)\n\n[Check alle initiatieven waarop je beroep kan doen](/nl/begeleiding-advies/expertisedatabank/zoek)\n\n[iframe](https://consentcdn.cookiebot.com/sdk/bc-v4.min.html)![Cookiebot session tracker icon loaded](https://imgsct.cookiebot.com/1.gif?dgi=4612ee89-0473-4a1f-85e0-850239ef73a3)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/transitiepremie-voor-zelfstandigen",
      "title": "Transitiepremie voor zelfstandigen | VLAIO"
    }
  },
  {
    "markdown": "# Vlaams beschermingsmechanisme 9 (steunperiode maand juni)\n\nLaatst gewijzigd op 28 jun 2021 ( [Alle wijzigingen](/nl/subsidies-financiering/subsidiedatabank/wijzigingen/5902))\n\nGeen aanvraag meer mogelijk\n\n\n### Samengevat\n\nVoor wie\n\nzelfstandigen en ondernemingen\n\nVoor wat\n\nverplichte sluiting of omzetdaling van minstens 60% in juni 2021\n\nSubsidie\n\n10% van de omzet van juni 2019 (5% voor bijberoepers)\n\n- [Wie komt in aanmerking](#wie-komt-in-aanmerking)\n- [Omzetdaling](#omzetdaling)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n\n## Wat houdt de maatregel in\n\nDeze premie was er voor ondernemers in het Vlaamse Gewest die door de maatregelen van het Overlegcomité vanaf 28 oktober 2020, inzake het coronavirus te kampen hebben met een omzetdaling van minstens 60% in de periode van 1 juni 2021 tot en met 30 juni 2021, t.o.v. dezelfde periode in 2019.\n\nWie verplicht moest sluiten kan voor de sluitingsperiode steun aanvragen zonder de omzetdaling aan te tonen. Cafés en restaurants mochten vanaf 9 juni volledig heropenen en konden nog steeds een aanvraag indienen als verplicht gesloten sector voor de periode van 1 tot en met 8 juni 2021.\n\nDe premie bedraagt 10% van de omzet tijdens van 1 juni 2021 tot en met 30 juni 2021, beperkt tot een bepaald bedrag dat varieert in functie van het aantal RSZ ingeschreven werknemers. Zelfstandigen in bijberoep krijgen 5% steun.\n\nJe kon deze premie aanvragen van 6 juli 2021 tot en met 5 augustus 2021 (20 uur) op de website van het Agentschap Innoveren & Ondernemen (VLAIO): [Vlaams beschermingsmechanisme 9](https://www.vlaio.be/nl/subsidies-financiering/vlaams-beschermingsmechanisme-9). Voor juli, augustus en september voorziet de Vlaamse Regering ook steun voor een beperkte groep van ondernemers. Deze maatregel is echter nog niet operationeel. Meer informatie volgt nog via de nieuwsbrief.\n\n## Wie komt in aanmerking\n\n##### Ondernemingen die open zijn met een omzetdaling van 60% of verplicht moesten sluiten\n\nDeze premie is er voor de onderneming met een exploitatiezetel in het Vlaamse Gewest:\n\n- die open is maar die ingevolge de maatregelen van het Overlegcomité vanaf 28 oktober 2020 inzake het coronavirus en de daaruit voortvloeiende maatregelen van de bevoegde autoriteiten inzake burgerlijke veiligheid geconfronteerd wordt met een omzetdaling van minstens 60% in de periode van 1 mei 2021 tot en met 31 mei 2021.\n- die verplicht gesloten is in de periode van 1 juni 2021 tot en met 31 juni 2021.\n\nDe referentieperiode is de maand juni 2019.\n\nWie verplicht moet sluiten kan voor de sluitingsperiode steun aanvragen zonder de omzetdaling aan te tonen. Cafés en restaurants mochten vanaf 9 juni volledig heropenen en kunnen nog steeds een aanvraag indienen als verplicht gesloten sector voor de periode van 1 tot en met 8 juni 2021.\n\nCafés en restaurants kunnen, ondanks het feit dat hun terrassen mochten openen op 8 mei, nog steeds de aanvraag indienen voor verplichte sluiting voor de volledige maand mei en moeten hun omzetdaling niet aantonen.\n\nOndernemingen die hoofdzakelijk toeleveren aan een gesloten sector kunnen eveneens kiezen voor de periode van verplichte sluiting van hun afnemers. In dat geval moeten ze evenwel ook een omzetdaling van minstens 60% hebben.\n\nBen je een restaurant dat in de periode van 1 juni 2019 tot en met 30 juni  2019 50% of meer van zijn omzet uit take away-activiteiten haalde, dan moet je ook de omzetdaling aantonen om in aanmerking te komen voor steun.\n\nJe bent een café of restaurant als je als hoofdactiviteit de volgende RSZ- of btw-NACE-code hebt in de Kruispuntbank van Ondernemingen (KBO):\n\n- 56101 - Eetgelegenheden met volledige bediening;\n- 56102 - Eetgelegenheden met beperkte bediening;\n- 56301 - Cafés en bars.\n\nZij moeten meer dan 50% van hun omzet halen uit deze activiteit.\n\nBovendien moet je beantwoorden aan volgende voorwaarden:\n\n##### Zelfstandigen en ondernemingen\n\nJe komt in aanmerking als je op 1 mei 2021 tot één van de volgende categorieën behoort:\n\n- Zelfstandige in hoofdberoep\n- Zelfstandige in bijberoep die in 2019 een beroepsinkomen (netto belastbaar inkomen) heeft van minstens € 13.993,78\n- Zelfstandige in bijberoep die in 2019 een beroepsinkomen (netto belastbaar inkomen) heeft tussen € 6.996,89 en € 13.993,78 en als loontrekkende minder dan 80% is tewerkgesteld (= helft van de premie)\n- Een vennootschap met rechtspersoonlijkheid van privaat recht met minstens 1 werkend vennoot of minstens 1 voltijdsequivalent bij de RSZ ingeschreven personeelslid\n- Een buitenlandse onderneming met vergelijkbaar statuut met minstens 1 werkend vennoot of minstens 1 voltijdsequivalent bij de RSZ ingeschreven personeelslid\n- Een vereniging met economische activiteit met minstens 1 voltijdsequivalent bij de RSZ ingeschreven personeelslid.\n\nEen startende zelfstandige die in 2019 geen volledig beroepsinkomen heeft, wordt gelijkgesteld met één van bovenstaande gevallen gelet op het verwachte beroepsinkomen, vermeld in het financieel plan.\n\nGepensioneerden die een zelfstandige activiteit uitoefenen en student-zelfstandigen komen in aanmerking voor zover ze voldoen aan voormelde voorwaarden. Ook journalisten en andere beroepscategorieën die van rechtswege zijn vrijgesteld van de wettelijke bijdragen kunnen genieten van deze steunmaatregel.\n\n##### Algemene voorwaarden\n\n- De onderneming of zelfstandige is volgens de Kruispuntbank van Ondernemingen (KBO) op 1 juni 2021 actief. Ondernemingen die zich in een niet-actieve toestand bevinden zijn uitgesloten (bijvoorbeeld ingeval van faillissement, vereffening, stopzetting, enzovoort).\n- De onderneming heeft op 1 juni 2021 een actieve exploitatie- of uitbatingszetel in het Vlaamse Gewest.\n\n##### Uitgesloten ondernemingen\n\nVolgende ondernemingen zijn uitgesloten:\n\n- holdingvennootschappen;\n- patrimoniumvennootschappen (verhuur en exploitatie van eigen of geleased niet-residentieel onroerend goed, exclusief terreinen);\n- managementvennootschappen;\n- ondernemingen waarvan de zaakvoerder als bestuurder of vennoot verbonden is met een andere onderneming die de subsidie heeft ontvangen en waaraan zij zakelijke diensten verlenen;\n- de ondernemingen die achterstallige schulden hebben bij VLAIO naar aanleiding van een terugvordering van een onterecht ontvangen corona hinderpremie, corona compensatiepremie, corona ondersteuningspremie of een Vlaams Beschermingsmechanisme;\n- de ondernemingen die op 1 juni 2021 nog niet opgestart waren en niet beschikten over een actieve exploitatiezetel in het Vlaamse Gewest overeenkomstig de KBO;\n- [middelgrote en grote ondernemingen die op 31 december 2019 in moeilijkheden waren](https://www.vlaio.be/nl/subsidies-financiering/vlaams-beschermingsmechanisme-9/wie-heeft-recht-op-het-vlaams/wat-is-een);\n- kleine ondernemingen die op 31 december 2019 in moeilijkheden waren en momenteel in een nationale insolventieprocedure (WCO) zitten;\n- de kredietinstellingen en de financiële instellingen die onder toezicht vallen van de Nationale Bank van België.\n\n##### Indien je achterstallige schuldige hebt bij VLAIO\n\nIndien er achterstallige schulden zijn bij VLAIO ingevolge een terugvordering van een corona hinderpremie, een corona compensatiepremie, een corona ondersteuningspremie of één van de vorige Vlaams beschermingsmechanismen, dan kan je:\n\n- wel een aanvraag indienen,\n- de uitbetaling van de premie zal echter pas gebeuren nadat je de openstaande schuld hebt terugbetaald,\n- indien de schuld onbetwist is, d.w.z. dat er geen bezwaar of beroep loopt tegen de betreffende terugvordering, kan het steunbedrag van dit Vlaams beschermingsmechanisme in mindering gebracht worden van de terug te betalen schuld aan VLAIO.\n\n## Omzetdaling\n\n##### Omzetdaling 60%\n\nJe moet als onderneming een omzetdaling van minstens 60% hebben ten gevolge van vermelde exploitatiebeperkingen door de coronamaatregelen in de periode van 1 juni 2021 tot en met 30 juni 2021.\n\nDe referentieperiode is de volledige maand juni 2019.\n\nDe omzetdaling is de daling van de omzet (excl. btw) ingevolge verminderde prestaties door de vermelde exploitatiebeperkingen, dus niet door uitgestelde facturatie. De omzetdaling wordt aangetoond op basis van een van volgende elementen:\n\n- dagontvangsten\n- geleverde prestaties\n- tijdsregistratie\n\nJe moet deze omzetdaling motiveren: Zie aanvraagprocedure.\n\nOndernemingen die verplicht werden te sluiten, dienen de exploitatiebeperking niet te motiveren in de aanvraag.\n\nUitzonderlijke en éénmalige opbrengsten of inkomsten worden niet meegeteld voor de berekening van de omzetdaling.\n\n##### Je had een abnormaal lage omzet in de referentieperiode?\n\nAls je een abnormaal lage omzet realiseerde door bepaalde uitzonderlijke omstandigheden (zwangerschapsverlof, arbeidsongeschiktheid, hinder wegenwerken, sluiting door renovatiewerken, vaderschapsverlof, mantelzorg…) dan mag je de periode vervangen door een andere referentieperiode. In je aanvraag moet je wel motiveren waarom je voor een andere referentieperiode kiest. De alternatieve referentieperiode kan enkel een periode zijn in 2019 of 2020.\n\n##### Je bent een startende onderneming?\n\nDan vergelijk je de gerealiseerde omzet in de periode van omzetdaling in 2021 met de verwachte omzet uit je financieel plan voor diezelfde periode. Startende ondernemingen die geen financieel plan moesten neerleggen bij opstart (bv. eenmanszaken) moeten een financieel plan opstellen om de lagere omzet te verantwoorden. Als startende onderneming worden voor deze steunmaatregel beschouwd de ondernemingen met startdatum vanaf 1 juli 2019 in de KBO.\n\n##### Hoe kunnen ondernemingen die werken met het forfaitair btw-stelsel hun omzetdaling aantonen?\n\nOndernemingen die werken met het forfaitair btw-stelsel moeten een geraamde omzet opgeven. Deze raming wordt gemaakt op basis van de aankoopborderellen, aankoopfacturen, uurtarieven. [Je vindt op deze webpagina meer informatie over welke ondernemingen met het forfaitair btw-stelsel kunnen werken](https://www.vlaio.be/nl/begeleiding-advies/start/opstart-van-je-onderneming/btw-belasting-op-de-toegevoegde-waarde).\n\nBewijsstukken die kunnen worden opgevraagd ter controle van deze geraamde omzet zijn dezelfde [bewijsstukken die moeten bijgehouden worden voor de FOD Financiën](https://financien.belgium.be/nl/ondernemingen/btw/btw-plicht/forfaitaire_btw-regeling \"(opent in een nieuw venster)\").\n\n##### Omzetdaling door andere reden dan corona?\n\nOndernemingen die een verminderde omzet hebben die niet het gevolg is van de coronamaatregelen opgelegd door het Overlegcomité vanaf 28 oktober 2020 en later inzake het coronavirus en de daaruit voortvloeiende maatregelen van de bevoegde autoriteiten inzake burgerlijke veiligheid **komen niet in aanmerking voor deze steun**.\n\n## Omvang steun\n\n##### Ondernemingen en zelfstandigen in hoofdberoep of gelijkgesteld (status per 1/6/2021)\n\nDe premie bedraagt 10% van de omzet, exclusief btw, in de periode van 1 juni 2019 tot en met 30 juni 2019.\n\nDe maximale steun bedraagt voor de periode van 1 juni 2021 tot en met 30 juni 2021:\n\n- €  7.500 voor ondernemingen zonder tewerkstelling of een RSZ-tewerkstelling tot en met 9 werknemers\n- €  15.000 voor ondernemingen vanaf 10 werknemers tot 49 werknemers\n- €  40.000 voor ondernemingen met 50 werknemers of meer.\n\nEr is eveneens een minimum steunbedrag voorzien van € 600.\n\nDe minimum en maximum steunbedragen voor gesloten sectoren zijn afhankelijk van het aantal verplicht gesloten kalenderdagen. [Een lijst van die gesloten sectoren met de toepasselijke minimum en maximum steunbedragen kan je hier raadplegen](https://www.vlaio.be/nl/subsidies-financiering/vlaams-beschermingsmechanisme-9/hoeveel-bedraagt-het-vlaams/lijst-van).\n\n##### Zelfstandigen in bijberoep (status per 1/6/2021)\n\nVoor een zelfstandige in bijberoep die in 2019 een beroepsinkomen had tussen € 6.996,89 en € 13.993,78 en als loontrekkende niet 80% of meer is tewerkgesteld, wordt de subsidie gehalveerd in vergelijking met zelfstandigen in hoofdberoep.\n\nEen startende zelfstandige die in 2019 geen volledig beroepsinkomen heeft, wordt gelijkgesteld met één van bovenstaande gevallen gelet op het verwachte beroepsinkomen, vermeld in het financieel plan.\n\n##### Toekenning op ondernemingsniveau\n\nDe steun wordt toegekend op ondernemingsniveau. Dit betekent dat ondernemingen met toegestane en gesloten activiteiten of vestigingen enkel als verplicht gesloten worden beschouwd als ze hun omzet halen uit de gesloten hoofdactiviteit. De hoofdactiviteit is de activiteit die meer dan 50% van de omzet genereert.\n\n##### Beperkingen\n\nOndernemingen die exploitant zijn van een inrichting waar regelmatig maaltijden worden verbruikt of een traiteurszaak, die regelmatig cateringdiensten verricht, krijgen eveneens een subsidie van 10% van de omzet, exclusief btw, maar dan wordt het steunbedrag beperkt tot maximum € 1.500 als men niet beschikt over een [zogenaamde witte kassa](https://www.geregistreerdkassasysteem.be/nl \"(opent in een nieuw venster)\").\n\n##### Enkel steun als je zaak open is\n\nDe steun is er voor de ondernemingen die door de beperkende coronamaatregelen, opgelegd door het Overlegcomité, open zijn (tenzij sluiting jaarlijkse vakantieperiode).\n\nDe steun is er uiteraard ook voor de ondernemingen die verplicht hun zaak moesten sluiten door deze maatregelen.\n\n##### **Europese Tijdelijke Kaderregeling**\n\nDeze maatregel werd aangemeld onder het artikel 3.1 van de [Tijdelijke kaderregeling in het kader van de huidige COVID-19-uitbraak](https://ec.europa.eu/competition/state_aid/what_is_new/TF_informal_consolidated_version_as_amended_28_january_2021_nl.pdf \"(opent in een nieuw venster)\"). Dit artikel laat toe dat maximaal € 1.800.000 steun per onderneming kan worden toegekend. Voor ondernemingen actief in de landbouwsector bedraagt het maximum steunplafond € 225.000 en voor ondernemingen actief in de visserij en aquacultuursector € 270.000.\n\nEen lijstje van VLAIO maatregelen die werden aangemeld onder dit artikel vind je terug op [Veel gestelde vragen: De-minimis](https://www.vlaio.be/nl/begeleiding-advies/financiering/overheidsmaatregelen/veelgestelde-vragen-de-minimis) (Welke steun valt er onder). Ook bepaalde andere Vlaamse en federale maatregelen werden hieronder aangemeld (vb. [De RSZ vermindering voor de hotel, reissector en evenementensector](https://www.vlaio.be/nl/subsidies-financiering/subsidiedatabank/steunmaatregelen-rsz-voor-werkgevers-coronavirus), [Coronalening](https://www.vlaio.be/nl/subsidies-financiering/subsidiedatabank/corona-lening-achtergestelde-lening-op-drie-jaar)(eerste schijf van € 1,8 miljoen).\n\nBij de berekening van deze drempel wordt de volledige subsidie, lening of waarborg meegeteld. Het voordeel wordt dus bij een lening of waarborg niet omgerekend naar een Bruto Subsidie Equivalent (BSE) zoals bij de Europese de-minimisverordening.\n\n## Aanvraagprocedure\n\n##### Aanvraag vanaf 6 juli 2021\n\nDe online-aanvraag is mogelijk vanaf 6 juli 2021 tot en met 5 augustus 2021 (20 uur) op [www.vlaio.be/nl/subsidies-financiering/vlaams-beschermingsmechanisme-9](https://www.vlaio.be/nl/subsidies-financiering/vlaams-beschermingsmechanisme-9) **.**\n\nPer onderneming dien je één aanvraag in.\n\nLees aandachtig de [handleiding](https://www.vlaio.be/nl/subsidies-financiering/vlaams-beschermingsmechanisme-8/hoe-vraag-je-het-vlaams) vooraleer je de aanvraag indient alsook de veelgestelde vragen!\n\nBereid je aanvraag zorgvuldig voor: elke manuele aanpassing (rechtzetten van fouten na de indiening) vertraagt het uitbetalingsproces aanzienlijk!\n\n##### Belangrijk: Motivering omzetdaling\n\nBij de aanvraag zal de onderneming de link moeten leggen dat de omzetdaling het direct of indirect gevolg is van de coronamaatregelen. De link leggen tussen de maatregelen die moeten nageleefd worden en de gevolgen hiervan op de beroepsuitoefening moet als volgt worden gemotiveerd:\n\n1. over welke coronamaatregel vanaf 28 oktober gaat het. Check hiervoor [www.info-coronavirus.be/nl/faq](https://www.info-coronavirus.be/nl/faq/ \"(opent in een nieuw venster)\");\n2. en hoe deze coronamaatregel vanaf 28 oktober de normale uitoefening van de beroepsactiviteit onmogelijk maakt.\n\nOndernemingen die verplicht werden te sluiten dienen de exploitatiebeperking niet te motiveren in de aanvraag als ze steun aanvragen voor de periode van verplichte sluiting.\n\n##### Verklaring op eer\n\nBij elke aanvraag moet er een verklaring op eer worden ondertekend. Elke valse verklaring is een inbreuk tegen de wetgeving en zal gesanctioneerd worden.\n\nJe dient de bewijsstukken voor een controle gedurende 5 jaar bij te houden.\n\nWanneer uit een controle van VLAIO blijkt dat de steun ten onrechte werd aangevraagd, zal de uitbetaalde steun teruggevorderd worden. Het terug te betalen steunbedrag zal verhoogd worden met een administratiekost van € 100.\n\n##### Automatische uitbetaling\n\nDe uitbetaling van de premie gebeurt automatisch na goedkeuring van de aanvraag door VLAIO en enkel op een Belgisch rekeningnummer van de begunstigde onderneming.\n\nDe steun wordt niet uitbetaald als je achterstallige schulden hebt bij VLAIO (zie rubriek [Wie komt in aanmerking](https://www.vlaio.be/nl/subsidies-financiering/subsidiedatabank/vlaams-beschermingsmechanisme-9-steunperiode-maand-mei#Wie-komt-in-aanmerking)).\n\n**Bereid je aanvraag zorgvuldig voor. Elke manuele aanpassing (rechtzetten van fouten na de indiening) vertraagt het uitbetalingsproces aanzienlijk**!\n\n## Blijf op de hoogte\n\nWil je op de hoogte blijven van wijzigingen van deze maatregel en andere maatregelen in de Subsidiedatabank? Dat kan via de gratis ' [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank)'.\n\n### Samengevat\n\nVoor wie\n\nzelfstandigen en ondernemingen\n\nVoor wat\n\nverplichte sluiting of omzetdaling van minstens 60% in juni 2021\n\nSubsidie\n\n10% van de omzet van juni 2019 (5% voor bijberoepers)\n\n- [Wie komt in aanmerking](#wie-komt-in-aanmerking)\n- [Omzetdaling](#omzetdaling)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n\n## Contact\n\nJe kan op de website ook een [FAQ rubriek](https://www.vlaio.be/nl/subsidies-financiering/vlaams-beschermingsmechanisme-9/veelgestelde-vragen-verband-met-het-vlaams \"No results\") terugvinden. Lees deze aandachtig voor indiening.\n\nAgentschap Innoveren & Ondernemen\n\nAdres\n\nKoning Albert II-laan 35 bus 12\n\n1030Brussel\n\nBelgië\n\nTelefoon\n\nT [0800 20 555](tel:080020555)\n\nE-mail\n\n[info@vlaio.be](mailto:info@vlaio.be)\n\nWebsite\n\n[www.vlaio.be/nl/subsidies-financiering/vlaams-beschermingsmechanisme-9](https://www.vlaio.be/nl/subsidies-financiering/vlaams-beschermingsmechanisme-9)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/vlaams-beschermingsmechanisme-9-steunperiode-maand-juni",
      "title": "Vlaams beschermingsmechanisme 9 (steunperiode maand juni) | VLAIO"
    }
  },
  {
    "markdown": "# Doelgroepvermindering voor personen zonder recente duurzame werkervaring\n\n[Download als PDF](/nl/download/pdf?file=generated-pdf/maatregelfiche-doelgroepvermindering_voor_personen_zonder_recente_duurzame_werkervaring-9748.pdf)\n\nLaatst gewijzigd op 9 jan 2025 ( [Alle wijzigingen](/nl/subsidies-financiering/subsidiedatabank/wijzigingen/9748))\n\n### Samengevat\n\nVoor wie\n\nondernemingen\n\nVoor wat\n\naanwerving van personen zonder recente, duurzame werkervaring\n\nRSZ-korting\n\ntot € 1.000 per kwartaal gedurende 4 kwartalen\n\n- [Wie komt in aanmerking](#wie-komt-in-aanmerking)\n- [Omvang steun](#omvang-steun)\n- [Cumulatie](#cumulatie)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Wat houdt de maatregel in\n\nVia de Vlaamse overheid kunnen werkgevers een RSZ-korting bekomen wanneer ze een werknemer aanwerven zonder recente, duurzame werkervaring. Deze korting bedraagt tot € 1.000 per werknemer per kwartaal en dit gedurende de eerste vier kwartalen na aanwerving. De bedoeling is om werkgevers te stimuleren om langdurig werkzoekenden in dienst te nemen in het Vlaams Gewest.\n\n## Wie komt in aanmerking\n\n##### Werkgever\n\nElke werkgever uit de privé-, socialprofitsector of de overheid met een vestigingseenheid in het Vlaams Gewest.\n\n##### Werknemer\n\nDe werknemer moet:\n\n- niet meer deeltijds leerplichtig zijn en de wettelijke pensioenleeftijd nog niet bereikt hebben op de laatste dag van het kwartaal waarin hij in dienst treedt;\n- de dag vóór de aanwerving ingeschreven zijn bij VDAB;\n- vóór de indiensttreding minstens twee jaar ingeschreven zijn als niet-werkend werkzoekende bij VDAB. Bepaalde periodes, zoals korte tewerkstelling, arbeidsongeschiktheid of hechtenis worden [gelijkgesteld aan een periode als werkzoekende](https://www.vlaanderen.be/doelgroepvermindering-voor-personen-zonder-recente-duurzame-werkervaring#sb-periodes-gelijkgesteld-aan-werkzoekend-22331295-2390-48d8-9309-b5db72d371fd \"(opent in een nieuw venster)\");\n- werkzaam zijn in een Vlaamse vestigingseenheid (de maatschappelijke zetel van een onderneming, entiteit of organisatie met ondernemingsnummer of een vestigingseenheid met een vestigingseenheidsnummer in Vlaanderen);\n- minstens met een halftijdse arbeidsovereenkomst werken. Dit mag zowel een tijdelijke als vaste tewerkstelling zijn. Werkt je werknemer minder dan halftijds in het kwartaal van aanvraag? Dan zal hij minstens 27,5% van een normale voltijdse prestatie aan de slag moeten zijn. Meer informatie hierover vind je op de [website van de RSZ](https://www.socialsecurity.be/employer/instructions/dmfa/nl/latest/instructions/deductions/structuralreduction_targetgroupreductions/introduction.html \"(opent in een nieuw venster)\").\n\nDaarnaast moet het refertekwartaalloon van de werknemer minder dan € 10.000 per kwartaal bedragen. Het refertekwartaalloon is het brutoloon tijdens een kwartaal van voltijds en ononderbroken werken. Voor meer informatie kan je terecht op de [website van de RSZ](https://www.socialsecurity.be/employer/instructions/dmfa/nl/latest/instructions/deductions/structuralreduction_targetgroupreductions/introduction.html#heading-1 \"(opent in een nieuw venster)\").\n\n## Omvang steun\n\nDe werkgever ontvangt gedurende de eerste vier kwartalen (inclusief het kwartaal van indiensttreding) een vermindering van € 1.000 per kwartaal als de werknemer 80% of meer van een normale voltijdse prestatie werkt.\n\nHet bedrag wijkt af wanneer:\n\n- de werknemer minder dan 80% van een normale voltijdse prestatie werkt in een bepaald kwartaal. De vermindering zal dan pro rata worden aangepast;\n- de vermindering groter is dan de werkgeversbijdrage. De vermindering wordt in dat geval herleid tot hetzelfde bedrag als de te betalen werkgeversbijdrage.\n\nMeer informatie over de berekening van de bedragen vind je op de [website van de RSZ](https://www.socialsecurity.be/employer/instructions/dmfa/nl/latest/instructions/deductions/structuralreduction_targetgroupreductions/introduction.html \"(opent in een nieuw venster)\").\n\nVoor bijkomende informatie over de duurtijd kan je terecht op de [website van de Vlaamse overheid](https://www.vlaanderen.be/doelgroepvermindering-voor-personen-zonder-recente-duurzame-werkervaring#duur \"(opent in een nieuw venster)\").\n\n## Cumulatie\n\nWerkgevers kunnen de doelgroepvermindering combineren met:\n\n- [individueel maatwerk (IMW)](https://www.vlaio.be/nl/subsidies-financiering/subsidiedatabank/steun-voor-werknemers-en-zelfstandigen-met-een#Individueel-maatwerk);\n- [structurele vermindering](https://www.vlaio.be/nl/subsidies-financiering/subsidiedatabank/structurele-vermindering).\n\nOpgelet: de doelgroepvermindering en de structurele vermindering kunnen samen nooit méér bedragen dan de socialezekerheidsbijdragen die betaald moeten worden.\n\nDe doelgroepvermindering mag niet gecombineerd worden met de [doelgroepvermindering voor eerste aanwervingen](https://www.vlaio.be/nl/subsidies-financiering/subsidiedatabank/doelgroepvermindering-eerste-aanwervingen-federaal).\n\n## Aanvraagprocedure\n\nDe aanvraag verloopt via de multifunctionele aangifte.\n\nMeer informatie hierover vind je op de pagina [www.vlaanderen.be/doelgroepvermindering-voor-personen-zonder-recente-duurzame-werkervaring](https://www.vlaanderen.be/doelgroepvermindering-voor-personen-zonder-recente-duurzame-werkervaring \"(opent in een nieuw venster)\") \\> [Aanvragen](https://www.vlaanderen.be/doelgroepvermindering-voor-personen-zonder-recente-duurzame-werkervaring#aanvragen \"(opent in een nieuw venster)\").\n\n## Blijf op de hoogte\n\nWil je op de hoogte blijven van wijzigingen van deze maatregel en andere maatregelen in de Subsidiedatabank? Dat kan via de gratis ' [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank)'.\n\n### Samengevat\n\nVoor wie\n\nondernemingen\n\nVoor wat\n\naanwerving van personen zonder recente, duurzame werkervaring\n\nRSZ-korting\n\ntot € 1.000 per kwartaal gedurende 4 kwartalen\n\n- [Wie komt in aanmerking](#wie-komt-in-aanmerking)\n- [Omvang steun](#omvang-steun)\n- [Cumulatie](#cumulatie)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Contact\n\nDepartement Werk, Economie, Wetenschap, Innovatie en Sociale Economie (Vlaamse overheid)\n\nAfdeling / Dienst\n\nDoelgroepverminderingen (postadres)\n\nAdres\n\nKoning Albert II-laan 15 bus 380\n\n1210Brussel\n\nBelgië\n\nTelefoon\n\nT [02 553 08 61](tel:025530861)\n\nE-mail\n\n[doelgroepkortingen@vlaanderen.be](mailto:doelgroepkortingen@vlaanderen.be)\n\nWebsite\n\n[www.vlaanderen.be/doelgroepvermindering-voor-personen-zonder-recente-duurzame-w…](https://www.vlaanderen.be/doelgroepverminderingen/doelgroepvermindering-voor-personen-zonder-recente-duurzame-werkervaring \"(opent in een nieuw venster)\")\n\n## Ook interessant\n\n[**Individuele beroepsopleiding in de onderneming (IBO)**\\\\\n\\\\\nOndernemingen kunnen tegen gunstige voorwaarden een werkzoekende zelf opleiden binnen de onderneming. Afhankelijk van de te ontwikkelen competenties ...\\\\\n\\\\\nLees meer\\\\\n\\\\\nEen steunmaatregel van VDAB](/nl/subsidies-financiering/subsidiedatabank/individuele-beroepsopleiding-de-onderneming-ibo)\n\n[**Doelgroepvermindering eerste aanwervingen-Federaal**\\\\\n\\\\\nNieuwe werkgevers kunnen voor de eerste werknemer een RSZ-korting bekomen van maximum € 3.100 zonder beperking in tijd. Voor de volgende twee ...\\\\\n\\\\\nLees meer\\\\\n\\\\\nEen steunmaatregel van Rijksdienst voor Sociale Zekerheid (RSZ)](/nl/subsidies-financiering/subsidiedatabank/doelgroepvermindering-eerste-aanwervingen-federaal)\n\n[**Steun voor werknemers en zelfstandigen met een arbeidsbeperking**\\\\\n\\\\\nEen werkgever die iemand met een arbeidsbeperking of gezondheidsprobleem in dienst neemt, kan financieel ondersteund worden om de arbeidsdeelname in ...\\\\\n\\\\\nLees meer\\\\\n\\\\\nEen steunmaatregel van VDAB](/nl/subsidies-financiering/subsidiedatabank/steun-voor-werknemers-en-zelfstandigen-met-een-arbeidsbeperking)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/doelgroepvermindering-voor-personen-zonder-recente-duurzame-werkervaring",
      "title": "Doelgroepvermindering voor personen zonder recente duurzame werkervaring | VLAIO"
    }
  },
  {
    "markdown": "# Europese financieringsmogelijkheden voor ondernemingen\n\n[Download als PDF](/nl/download/pdf?file=generated-pdf/maatregelfiche-europese_financieringsmogelijkheden_voor_ondernemingen-242.pdf)\n\nLaatst gewijzigd op 18 jan 2024 ( [Alle wijzigingen](/nl/subsidies-financiering/subsidiedatabank/wijzigingen/242))\n\n### Samengevat\n\nVoor wie\n\nondernemingen\n\nVoor wat\n\ncofinanciering van (risicovolle) investeringen, werkkapitaal, O&O, enz...\n\n(Risicokapitaal)financiering & garanties\n\nbedrag/steunpercentage varieert per instrument\n\n- [Europese Investeringsbank (EIB)](#europese-investeringsbank-eib)\n- [Europees Investeringsfonds (EIF)](#europees-investeringsfonds-eif)\n- [InvestEU programma](#investeu-programma)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n- [Coaching en advies](#initiatieven)\n\n## Wat houdt de maatregel in\n\nOm de toegang tot financiering voor ondernemingen (incl. vzw's met economische activiteit) te vergemakkelijken heeft de Europese Unie een aantal financiële instrumenten ontwikkeld (leningen, waarborgen en risicokapitaal).\n\n1\\. De Europese financiering wordt doorgaans verstrekt door de EIB-groep, bestaande uit de [Europese Investeringsbank (EIB)](https://www.vlaio.be/nl/subsidies-financiering/subsidiedatabank/europese-financieringsmogelijkheden-voor-ondernemingen#Europese-Investeringsbank-EIB) en het [Europees Investeringsfonds (EIF)](https://www.vlaio.be/nl/subsidies-financiering/subsidiedatabank/europese-financieringsmogelijkheden-voor-ondernemingen#Europees-Investeringsfonds-EIF). Er wordt vooral indirecte ondersteuning verstrekt, via financiële tussenpersonen, maar ook soms rechtstreekse financiering aan o.m. ondernemingen.\n\n2. [InvestEU](https://www.vlaio.be/nl/subsidies-financiering/subsidiedatabank/europese-financieringsmogelijkheden-voor-ondernemingen#InvestEU-programma) is het nieuwe Europese investerings- en financieringsprogramma voor de periode 2021 tot 2027.\n\n## Europese Investeringsbank (EIB)\n\nDe EIB is de financiële instelling voor lange termijn financiering van de Europese Unie (EU).\n\nDe dienstverlening van EIB bestaat voornamelijk in het verstrekken van leningen aan ondernemingen en instellingen, maar zij verstrekt ook garanties, microfinanciering, risicokapitaal, enz. De andere diensten zijn 'blending' (samenvoeging van EU-subsidies met EIB en andere financiële instrumenten) en advisering.\n\nDe EIB is zowel binnen als buiten de Europese Unie actief. Bij de financiering ligt de focus op innovatie en vaardigheden, financiering voor kmo’s, milieu en klimaat alsook infrastructuur.\n\nBuiten de EU verleent de EIB ook financiële ondersteuning bij de uitvoering van het EU-beleid voor ontwikkelingssamenwerking.\n\nHierbij een overzicht van de belangrijkste producten voor ondernemingen.\n\n##### Kredieten via erkende commerciële banken\n\nDe EIB verstrekt onrechtstreeks leningen en kredietrisicogaranties:\n\n- aan o.m. micro-ondernemingen, kmo's en grote ondernemingen;\n- voor materiële, immateriële investeringen, werkkapitaal, enz;\n- via lokale financiële erkende tussenpersonen;\n- voor een bedrag van maximum € 12,5 miljoen;\n- de kredietvoorwaarden (looptijd, bedrag, enz) verschillen van bank tot bank;\n- de bijkomende EIB financiering moet wel leiden tot een voordeel voor de onderneming (vb. rentekorting) en de bank moet de klant hierover informeren;\n- het is aan de bemiddelende partnerbank om te beslissen of de onderneming al dan niet in aanmerking komt voor een krediet.\n\nVoor meer informatie zie [www.eib.org/en/products/loans/sme-mid-caps/index](https://www.eib.org/en/products/loans/sme-mid-caps.htm \"(opent in een nieuw venster)\").\n\n##### **Leningen aan de private sector**\n\nDe EIB kan rechtstreekse leningen verstrekken:\n\n- aan o.m. grote ondernemingen en mid-cap ondernemingen;\n- voor projecten in bepaalde domeinen ( innovatie, infrastructuur, klimaat en duurzaamheid, cohesie, ontwikkeling, ...)\n- meestal voor projecten van minimum € 25 miljoen (hiervan kan worden afgeweken).\n\nVoor meer informatie zie [www.eib.org/en/products/loans/private-sector/index](https://www.eib.org/en/products/loans/private-sector/index \"(opent in een nieuw venster)\").\n\n##### Risicokapitaalfinanciering\n\nDe EIB kan rechtstreeks risicokapitaal verstrekken:\n\n- in de vorm van venture debt (quasi-eigen vermogen);\n- aan innovatieve kmo's en mid-cap ondernemingen die reeds 2 financieringsrondes hebben gehad via private professionele investeerders;\n- voor investeringen in bepaalde domeinen (gezondheid, bepaalde technologieën, duurzame infrastructuur);\n- voor een bedrag van € 5 tot 50 miljoen.\n\nMeer informatie hierover op [www.eib.org/en/products/equity/venture-debt/index](https://www.eib.org/en/products/equity/venture-debt/index \"(opent in een nieuw venster)\").\n\nDaarnaast verstrekt zij ook financiële middelen aan risicokapitaalfondsen actief in bepaalde segmenten. Meer informatie hierover kan je vinden op [www.eib.org/en/products/equity/investment-funds/index](https://www.eib.org/en/products/equity/investment-funds/index \"(opent in een nieuw venster)\").\n\n## Europees Investeringsfonds (EIF)\n\nHet EIF tracht de toegang tot financiering te vergemakkelijken voor kmo’s en werkt hiervoor o.m. samen met erkende financiële tussenpersonen. Het EIF ontwikkelt, promoot en beheert een aantal risicokapitaal- en schuldfinancieringsinstrumenten. Het EIF voorziet ook een aantal risicokapitaal- en schuldfinancieringsinstrumenten ter ondersteuning van de financiële instellingen die zich richten tot microkredieten.\n\nEen overzicht van de instrumenten kan je raadplegen onderaan deze pagina [www.eif.org/what\\_we\\_do/index.htm](https://www.eif.org/what_we_do/index.htm \"(opent in een nieuw venster)\").\n\n## InvestEU programma\n\nInvestEU is het nieuwe Europese investerings- en financieringsprogramma voor de periode 2021 tot 2027. Het InvestEU-programma brengt een hele reeks Europese financieringsinstrumenten die momenteel beschikbaar zijn onder één dak bijeen alsook het succesvolle model van het investeringsplan voor Europa (Europees Fonds voor Strategische Investeringen - EFSI).\n\nMet InvestEU zal de Commissie investeringen, innovatie en de schepping van banen verder stimuleren, door circa € 650 miljard aan extra investeringen te mobiliseren.\n\nHet programma bestaat uit:\n\n- Het [InvestEU-fonds](https://europa.eu/investeu/investeu-fund_en \"(opent in een nieuw venster)\") mobiliseert publieke en particuliere investeringen aan de hand van verschillende financieringsinstrumenten. De steun wordt verleend in de vorm van leningen, risicokapitaalinstrumenten en garanties. Er wordt meestal gewerkt via financiële intermediairs.\n- De [InvestEU-advieshub](https://europa.eu/investeu/investeu-advisory-hub_en \"(opent in een nieuw venster)\") verleent o.m. advies aan investeringsprojecten die financiering zoeken. Hierbij wordt gewerkt met lokale partners uit de verschillende lidstaten.\n- Het [InvestEU-portaal](https://europa.eu/investeu/investeu-portal_en \"(opent in een nieuw venster)\") is een platform waar initiatiefnemers van projecten in contact kunnen komen met investeerders over de hele wereld. Initiatiefnemers kunnen in dit portaal informatie over hun project uploaden zodat het kan worden bekeken door investeerders die op zoek zijn naar investeringsmogelijkheden.\n\nEr is geen grensoverschrijdende samenwerking vereist om financiering te bekomen.\n\n##### Meer informatie\n\nMeer informatie kan je terugvinden op de VLAIO website website [eufundingoverview.be](https://eufundingoverview.be/overview \"(opent in een nieuw venster)\") > [InvestEU-programme](https://eufundingoverview.be/funding/investeu-programme \"(opent in een nieuw venster)\").\n\n## Blijf op de hoogte\n\nWil je op de hoogte blijven van wijzigingen van deze maatregel en andere maatregelen in de Subsidiedatabank? Dat kan via de gratis ' [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank)'.\n\n### Samengevat\n\nVoor wie\n\nondernemingen\n\nVoor wat\n\ncofinanciering van (risicovolle) investeringen, werkkapitaal, O&O, enz...\n\n(Risicokapitaal)financiering & garanties\n\nbedrag/steunpercentage varieert per instrument\n\n- [Europese Investeringsbank (EIB)](#europese-investeringsbank-eib)\n- [Europees Investeringsfonds (EIF)](#europees-investeringsfonds-eif)\n- [InvestEU programma](#investeu-programma)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n- [Coaching en advies](#initiatieven)\n\n## Contact\n\nEen overzicht van wie in België voor welke instrumenten werd erkend door EIB, EIF of EFSI kan je terugvinden via de Europese website [Your Europe > Financiering voor ondernemers en bedrijven](https://europa.eu/youreurope/business/finance-funding/getting-funding/access-finance/index_nl.htm \"(opent in een nieuw venster)\"). Selecteer vervolgens België op de kaart en maak een selectie.\n\nOok VLAIO beschikt over een handig overzicht met filtermogelijkheden [EU Funding Overview](https://eufundingoverview.be/ \"(opent in een nieuw venster)\") waarbij je kan filteren op sector en financieringstype.\n\nEuropese Investeringsbank (EIB)\n\nAdres\n\nBoulevard Konrad Adenauer 98-100\n\n2950 Luxembourg\n\nLuxemburg\n\nTelefoon\n\nT [+352 43 79 1](tel:%2B35243791)\n\nWebsite\n\n[www.eib.org](https://www.eib.org/ \"(opent in een nieuw venster)\")\n\nEuropees Investeringsfonds (EIF)\n\nAdres\n\navenue J.F. Kennedy 37B\n\n2968Luxembourg\n\nLuxemburg\n\nTelefoon\n\nT [+352 24 85 1](tel:%2B35224851)\n\nWebsite\n\n[www.eif.org](http://www.eif.org/ \"(opent in een nieuw venster)\")\n\n## Ook interessant\n\n[**EIC Accelerator: Europese innovatiesteun**\\\\\n\\\\\nDit instrument ondersteunt bedrijven met marktgerichte innovaties en veel groeipotentieel op zowel financieel vlak (subsidies of blended finance) als ...\\\\\n\\\\\nLees meer\\\\\n\\\\\nEen steunmaatregel van de Europese overheid](/nl/subsidies-financiering/subsidiedatabank/eic-accelerator-europese-innovatiesteun)\n\n[**Cofinanciering**\\\\\n\\\\\nDeze achtergestelde lening van maximum € 350.000 is bestemd voor starters en bestaande kmo's in hoofdberoep (tenzij statuut student-zelfstandige). De ...\\\\\n\\\\\nLees meer\\\\\n\\\\\nEen steunmaatregel van PMV](/nl/subsidies-financiering/subsidiedatabank/cofinanciering)\n\n## Coaching en advies\n\n[**Contactdagen financiering & subsidies**\\\\\n\\\\\nOp de contactdag krijg je advies op maat over subsidies en financiering.\\\\\n\\\\\nLees meer\\\\\n\\\\\nEen initiatief van\\\\\nVLAIO](/nl/begeleiding-advies/expertisedatabank/contactdagen-financiering-subsidies)\n\n[**Financieringsadvies op maat**\\\\\n\\\\\nExperten binnen VLAIO zoeken voor je uit welke subsidies en financieringen bij jouw project passen.\\\\\n\\\\\nLees meer\\\\\n\\\\\nEen initiatief van\\\\\nVLAIO](/nl/begeleiding-advies/expertisedatabank/financieringsadvies-op-maat)\n\n[**Enterprise Europe Network Vlaanderen**\\\\\n\\\\\nVoor bedrijven die op zoek zijn naar technologische en/of economische samenwerking in een Europese context.\\\\\n\\\\\nLees meer\\\\\n\\\\\nEen initiatief van\\\\\nEnterprise Europe Network](/nl/begeleiding-advies/expertisedatabank/enterprise-europe-network-vlaanderen)\n\n[Check alle initiatieven waarop je beroep kan doen](/nl/begeleiding-advies/expertisedatabank/zoek)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/europese-financieringsmogelijkheden-voor-ondernemingen",
      "title": "Europese financieringsmogelijkheden voor ondernemingen | VLAIO"
    }
  },
  {
    "markdown": "# Tussenkomst bij opleiding in een competentiecentrum van VDAB\n\n[Download als PDF](/nl/download/pdf?file=generated-pdf/maatregelfiche-tussenkomst_bij_opleiding_in_een_competentiecentrum_van_vdab-224.pdf)\n\nLaatst gewijzigd op 20 nov 2024 ( [Alle wijzigingen](/nl/subsidies-financiering/subsidiedatabank/wijzigingen/224))\n\n### Samengevat\n\nVoor wie\n\nondernemingen\n\nVoor wat\n\nopleiding van bepaalde werknemers in de VDAB opleidingscentra\n\nSubsidie\n\nvan 25% tot 100% vrijstelling van betaling\n\n- [Wie komt in aanmerking](#wie-komt-in-aanmerking)\n- [Omvang steun](#omvang-steun)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Wat houdt de maatregel in\n\nDe VDAB organiseert in haar opleidingscentra trainingen en opleidingen voor werknemers op vraag van de werkgever. Deze opleidingen zijn betalend. Voor bepaalde categorieën van werknemers kan echter een gedeeltelijke of volledige vrijstelling van betaling worden bekomen.\n\n## Wie komt in aanmerking\n\nDeze maatregel richt zich zowel tot kmo's als grote ondernemingen. Ook vzw's kunnen voor hun werknemers genieten van deze vrijstellingen.\n\n## Omvang steun\n\nVoor volgende categorieën van werknemers kan er een gedeeltelijke of volledige vrijstelling van betaling worden bekomen:\n\n- de risicowerknemers, jonger dan 18 jaar, onderworpen aan de deeltijdse leerplicht en die geen secundair onderwijs met volledig leerplan meer volgen, op voorwaarde dat zij de opleiding starten binnen de eerste twee jaar na indienstneming: 100%;\n- de risicowerknemers die de opleiding starten binnen de eerste zes maand na indienstneming: 50%;\n- de werknemer die met werkloosheid wordt bedreigd ingevolge collectief of individueel ontslag of de werknemer die behoort tot een onderneming in moeilijkheden: 100%;\n- werknemer die met werkloosheid wordt bedreigd ingevolge collectief of individueel ontslag of de werknemer die behoort tot een onderneming in moeilijkheden;\n- vermindering op bedrijfsgrootte: de werkgever heeft maximum 25 werknemers in dienst:\n  - < 10 werknemers: 50%;\n  - 10 t/m 25 werknemers: 25%;\n- de werknemer kan om medische redenen zijn huidige functie niet meer uitoefenen (medische ongeschiktheid): 100%.\n\nIngevolge de afstemming op de Europese regelgeving (waarin per opleidingsproject een bepaald steunbedrag niet mag overschreden worden), kan de VDAB de onderneming vragen de kost van het totale opleidingsproject (waaronder de loonkost van de betrokken werknemer, de verplaatsingskosten, ...) mee te delen.\n\n##### De-minimis\n\nDeze maatregel valt onder de toepassing van de Europese de minimis-regelgeving. Hierdoor mag de de-minimissteun aan bedrijven over drie jaar gespreid niet meer dan € 300.000 bedragen. Voor meer info zie [Veelgestelde vragen: de-minimis](https://www.vlaio.be/nl/begeleiding-advies/financiering/overheidsmaatregelen/veelgestelde-vragen-de-minimis).\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank).\n\n### Samengevat\n\nVoor wie\n\nondernemingen\n\nVoor wat\n\nopleiding van bepaalde werknemers in de VDAB opleidingscentra\n\nSubsidie\n\nvan 25% tot 100% vrijstelling van betaling\n\n- [Wie komt in aanmerking](#wie-komt-in-aanmerking)\n- [Omvang steun](#omvang-steun)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Contact\n\nVDAB\n\nAfdeling / Dienst\n\nDirectie Arbeidsmarkt dienstverlening\n\nAdres\n\nKeizerslaan 11\n\n1000Brussel\n\nBelgië\n\nTelefoon\n\nT [0800 30 700](tel:080030700)\n\nE-mail\n\n[info@vdab.be](mailto:info@vdab.be)\n\nWebsite\n\n[www.vdab.be](http://www.vdab.be \"(opent in een nieuw venster)\")\n\n## Ook interessant\n\n[**Kmo-portefeuille: steun voor opleiding en advies**\\\\\n\\\\\nKmo's kunnen een subsidie bekomen voor bepaalde externe opleidingen of advies bij geregistreerde dienstverleners. Kleine ondernemingen (ko's) krijgen ...\\\\\n\\\\\nLees meer\\\\\n\\\\\nEen steunmaatregel van VLAIO](/nl/subsidies-financiering/subsidiedatabank/kmo-portefeuille-steun-voor-opleiding-en-advies)\n\n[**Sectorale ondersteuningsmaatregelen**\\\\\n\\\\\nDe sectorfondsen kunnen in het kader van de vorming en tewerkstelling o.m. kosteloze opleidingen verstrekken, sectorspecifieke subsidies of ...\\\\\n\\\\\nLees meer\\\\\n\\\\\nEen steunmaatregel van de Sectorfondsen](/nl/subsidies-financiering/subsidiedatabank/sectorale-ondersteuningsmaatregelen)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/tussenkomst-bij-opleiding-een-competentiecentrum-van-vdab",
      "title": "Tussenkomst bij opleiding in een competentiecentrum van VDAB | VLAIO"
    }
  },
  {
    "markdown": "# Subsidie voor laadoplossingen van elektrisch zwaar vrachtvervoer (CPT-programma)\n\n[Download als PDF](/nl/download/pdf?file=generated-pdf/maatregelfiche-subsidie_voor_laadoplossingen_van_elektrisch_zwaar_vrachtvervoer_cpt-programma-11611.pdf)\n\nLaatst gewijzigd op 13 mei 2024 ( [Alle wijzigingen](/nl/subsidies-financiering/subsidiedatabank/wijzigingen/11611))\n\n### Samengevat\n\nVoor wie\n\nondernemingen, overheden & organisaties\n\nVoor wat\n\ninvesteringen in laadinfrastructuur voor zware elektrische vrachtwagens\n\nSubsidie via oproep\n\nmax. 40% en max. € 250.000 per project\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Welke kosten komen (niet) in aanmerking](#welke-kosten-komen-niet-in-aanmerking)\n- [Aanvraagprocedure](#aanvraagprocedure)\n- [Contact](#contact)\n- [Ook interessant](#maatregelen)\n\n## Wat houdt de maatregel in\n\nMet het actieplan 'Clean Power for Transport (CPT)' wil de Vlaamse overheid inzetten op de omschakeling naar zero-emissievervoermiddelen en vervoermiddelen aangedreven door alternatieve brandstoffen.\n\nIn 2024 richtte deze oproep zich tot laadoplossingen voor zware elektrische vrachtwagens. De oproep 2024 stond open tot en met 30 april 2024 voor de volgende projecten:\n\n1\\. Innovatieve vaste, mobiele of gedeelde laadoplossingen voor zware elektrische vrachtwagens\n\n2\\. Op zichzelf staande private en (semi)publieke laadsystemen voor zware elektrische vrachtwagens, al dan niet binnen een energiemanagement-systeem dat gevoed wordt door hernieuwbare energie die ter plekke wordt geproduceerd binnen 'Clean Energy Hub'\n\n3\\. Softwareontwikkelingen die noodzakelijk zijn voor de integratie van reservatie-, laad- en planningsystemen en voor de energieaansturing die gekoppeld is aan de integratie van laadsystemen voor zware elektrische vrachtwagens.\n\n## Wie komt in aanmerking\n\nDeze maatregel richt zich zowel tot ondernemingen, besturen en organisaties in het Vlaams Gewest.\n\n## Wat komt in aanmerking\n\nVolgende piloot)projecten komen in aanmerking voor de oproep 2024:\n\n##### 1° Innovatieve vaste, mobiele of gedeelde laadoplossingen voor zware elektrische vrachtwagens\n\nHet gaat om innovatieve vaste, mobiele of gedeelde laadoplossingen voor zware elektrische vrachtwagens. Onder zware vrachtwagens vallen alle voertuigen die als hoofddoel hebben om goederen te vervoeren of diensten te leveren met een MTM hoger dan 4,25 ton.\n\nAlle sectoren komen in aanmerking om gebruik te maken van deze oproep.\n\nDe palen worden van groene stroom voorzien. Bij het plaatsen en de uitbating van de oplaadpunten wordt rekening gehouden met de intentieverklaring ‘do not significantly harm’. Er is een principiële goedkeuring voor het plaatsen en uitbaten van de laadinfrastructuur van de beheerder of de concessiehouder van het domein nodig. De laadinfrastructuur wordt hoofdzakelijk aangewend voor het opladen van batterij-elektrische vrachtwagens van meer dan 4,25 ton.\n\nEnkele voorbeelden zijn batterij ‘swap’ systemen, stationaire batterijsystemen mobiel inzetten, boven ‘docks’ laadsystemen aan los- en laadkades, operationeel delen van laadinfrastructuur voor zwaar vrachtvervoer tussen bedrijven.\n\n##### 2° Op zichzelf staande private en (semi)publieke laadsystemen voor zware elektrische vrachtwagens, al dan niet binnen een energiemanagement-systeem dat gevoed wordt door hernieuwbare energie die ter plekke wordt geproduceerd binnen 'Clean Energy Hub'\n\nHet gaat om private en (semi)publieke laadsystemen voor zware elektrische vrachtwagens die al dan niet gevoed worden door lokaal opgewekte hernieuwbare energie. Ze wordt hoofdzakelijk toegepast op eigen bedrijfsterreinen die bij voorkeur publiek toegankelijk zijn. Onder vrachtwagens vallen alle voertuigen die als hoofddoel hebben om goederen te vervoeren of diensten te leveren met een MTM hoger dan 4,25 ton.\n\nAlle sectoren komen in aanmerking om gebruik te maken van deze oproep.\n\nDe laadinfrastructuur bevindt zich op een terrein waarbij er al dan niet een privaatrechtelijke rechtspersoon is, die een zakelijk recht heeft op een deel van het openbaar domein. Voor locaties die eigendom zijn van Agentschap Wegen en Verkeer (AWV) is toelating nodig van de concessionaris. Deze stemt voorafgaand aan het indienen de plannen af met AWV.\n\nAlle gebruikers van elektrische voertuigen kunnen er via een ad-hoc oplaadmogelijkheid laden, zonder dat een contract moet worden gesloten met de betrokken elektriciteitsleverancier of exploitant. De principes van interoperabiliteit met betrekking tot de uitbating en marktconforme prijzen worden gerespecteerd. De palen worden van groene stroom voorzien. De statische en dynamische informatie over de oplaadpunten wordt gedeeld door middel van beheersystemen die een digitale gegevensuitwisseling mogelijk maken. Bij het plaatsen en de uitbating van de oplaadpunten wordt rekening gehouden met de intentieverklaring ‘do not significantly harm’. Er is een principiële goedkeuring voor het plaatsen en uitbaten van de laadinfrastructuur van de beheerder of de concessiehouder van het domein. De laadinfrastructuur wordt voornamelijk aangewend voor het opladen van batterij-elektrische vrachtwagens van meer dan 4,25 ton.\n\nEnkele voorbeelden zijn de ontwikkeling van een (semi) publieke parking met zonnepanelen en batterijopslag gekoppeld aan laadinfrastructuur of de ontwikkeling van gedeelte laadinfrastructuur gekoppeld aan lokale opwekking van energie …\n\n##### 3° Softwareontwikkelingen die noodzakelijk zijn voor de integratie van reservatie-, laad- en planningsystemen en voor de energieaansturing die gekoppeld is aan de integratie van laadsystemen voor zware elektrische vrachtwagens\n\nDe ontwikkeling van ontbrekende koppelingen tussen bestaande reservatie-, laad-, energiemanagement- en planningsystemen genieten de voorkeur.\n\nSoftwareontwikkelingen (platformen) die volledig vanaf ‘scratch’ dienen ontwikkeld te worden komen niet in aanmerking.\n\nDe te ontwikkelen software dient minimaal te voldoen aan volgende vereisten:\n\n- De software is compatibel met verschillende soorten laad-, planning- en energiebeheersystemen die worden gebruikt binnen de industrie. De software is in staat om te integreren met verschillende protocollen, formaten en technologieën.\n- De software is in staat zijn om te schalen naarmate de behoeften. De software kan omgaan met een groeiend aantal laadstations en planningstaken zonder aan prestaties in te boeten.\n- De software is betrouwbaar. Deze is robuust en is in staat om fouten te detecteren en te herstellen.\n- De software voldoet aan de hoogste normen voor gegevensbescherming, authenticatie en autorisatie om ervoor te zorgen dat alleen geautoriseerde personen toegang hebben tot het systeem, en om de integriteit van de gegevens te waarborgen.\n- De software is flexibel en in staat om te gaan met veranderende eisen en omgevingen.\n- De software is in staat om gegevens snel te verwerken en real time-informatie te leveren aan de belanghebbenden.\n\nDe software is intuïtief en gemakkelijk te gebruiken door technische en niet-technische gebruikers. Ze omvat een duidelijke gebruikersinterface, uitgebreide documentatie en ondersteuning.\n- De software biedt functies voor de monitoring van laadactiviteiten en planningsprestaties, en kan ook rapporten genereren om inzicht te bieden in het gebruik en de efficiëntie van het system.\n- De software voldoet aan de relevante wet- en regelgeving over laadsystemen, energievoorziening en gegevensbescherming.\n\nEnkele voorbeelden zijn de ontwikkeling van een softwarekoppeling tussen het batterij-opslagsysteem en het transportplanningsysteem of tussen het energiemanagementsysteem en het transportplanningsysteem, … .\n\n## Omvang steun\n\n##### Maximale subsidie van € 250.000\n\nDe maximale subsidie voor volgend type projecten bedraagt € 250.000. Daarmee kunnen investeringen worden vergoed voor de plaatsing en slimme aansluiting van laadinfrastructuur:\n\n- Innovatieve vaste, mobiele of gedeelde laadoplossingen voor zware elektrische vrachtwagens.\n\nVolgende uitgaven worden aan maximaal 40% vergoed: projectwerking, onderbouwing en investeringen voor de laadinfrastructuur zelf, meer bepaald de ontwikkeling, plaatsing, aansluiting, slimme aansturing, balancering van de laadsystemen en/of te ontwikkelen software.\n\n- Op zichzelf staande private en (semi)publieke laadsystemen voor zware elektrische vrachtwagens, al dan niet binnen een energiemanagementsysteem dat gevoed wordt door hernieuwbare energie die ter plekke wordt geproduceerd binnen ‘Clean Energy Hub’.\n\nVolgende uitgaven worden aan maximaal 20% vergoed: investeringen voor de laadinfrastructuur zelf, meer bepaald de plaatsing, aansluiting, slimme aansturing, balancering van de laadsystemen.\n\n\n##### Maximale subsidie van € 25.000\n\nDe maximale subsidie voor volgend type projecten bedraagt € 25.000. Daarmee kunnen investeringen worden vergoed voor de slimme aansturing en koppeling van laadinfrastructuur met elektrische vrachtwagens:\n\n- Softwareontwikkelingen die noodzakelijk zijn voor de integratie van reservatie-, laad- en planningsystemen en voor de energieaansturing die gekoppeld is aan de integratie van laadsystemen voor zware elektrische vrachtwagens.\n\nVolgende uitgaven worden vergoed: ontwikkeling van API’s, koppelingen tussen bestaande softwareplatformen, integratie tussen bestaande applicaties en softwareplatformen of ontwikkeling van een nieuwe mobiele software applicatie die bovenstaande zaken integreert.\n\n## Welke kosten komen (niet) in aanmerking\n\n##### Komen in aanmerking\n\n- **Innovatieve vaste, mobiele of gedeelde laadoplossingen voor zware elektrische vrachtwagens.**\n\nAlleen kosten voor projectwerking, onderbouwing en investeringen voor de laadinfrastructuur zelf komen in aanmerking, voor projectsteun. Meer bepaald de ontwikkeling, plaatsing, aansluiting, slimme aansturing, balancering van de laadsystemen en/of te ontwikkelen software.\n- **Op zichzelf staande private en (semi)publieke laadsystemen voor zware elektrische vrachtwagens, al dan niet binnen een energiemanagementsysteem dat gevoed wordt door hernieuwbare energie die ter plekke wordt geproduceerd binnen ‘Clean Energy Hub’.**\n\nAlleen kosten voor investeringen voor de plaatsing en slimme aansturing van de laadinfrastructuur zelf komen in aanmerking voor projectsteun. We hebben het dan over de laadinfrastructuur zelf, de bekabeling, een eventuele verzwaring en de nodige aanpassing van de elektriciteitsinstallatie en de plaatsingskosten. Komen eveneens in aanmerking: zijn de kosten verbonden aan de reservatiesystemen en de bijhorende fysieke barrières om parkeerplaatsen te reserveren en de software-ontwikkelingen.\n- **Softwareontwikkelingen die noodzakelijk zijn voor de integratie van reservatie-, laad- en planningsystemen en voor de energieaansturing die gekoppeld is aan de integratie van laadsystemen voor zware elektrische vrachtwagens.**\n\nAlleen kosten voor de ontwikkeling van API’s, koppelingen tussen bestaande softwareplatformen, integratie tussen bestaande applicaties en softwareplatformen of ontwikkeling van een nieuwe mobiele software applicatie die bovenstaande zaken integreren komen in aanmerking voor projectsteun.\n\n##### **Komen niet in aanmerking**\n\n- **Studie-, overhead-, exploitatie- en operationele kosten komen NIET in aanmerking.** Verder zijn ook de kosten voor alle grondwerken, die niet rechtstreeks nodig zijn voor het plaatsen van de laadinfrastructuur, uitgesloten. De kosten voor het aanbrengen van signalisatie en voor de (her)aanleg van parkeerplaatsen zijn eveneens uitgesloten. Ook de kosten voor de aanleg van pv-installaties komen niet in aanmerking.\n\n## Aanvraagprocedure\n\nDe oproep 2024 staat open voor het aanvragen van steun **tot en met 30 april 2024**. Alle informatie over de [projectoproep 2024](https://www.vlaanderen.be/projectoproep-stimulering-van-innovaties-voor-semi-publieke-laadoplossingen-ter-bevordering-van-zero-emissie-zwaar-vrachtvervoer#subsidiebedrag) vind je op de website van het Departement Mobiliteit en Openbare Werken (MOW).\n\n### Samengevat\n\nVoor wie\n\nondernemingen, overheden & organisaties\n\nVoor wat\n\ninvesteringen in laadinfrastructuur voor zware elektrische vrachtwagens\n\nSubsidie via oproep\n\nmax. 40% en max. € 250.000 per project\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Welke kosten komen (niet) in aanmerking](#welke-kosten-komen-niet-in-aanmerking)\n- [Aanvraagprocedure](#aanvraagprocedure)\n- [Contact](#contact)\n- [Ook interessant](#maatregelen)\n\n## Contact\n\nDepartement Mobiliteit en Openbare Werken (DMOW)\n\nAfdeling / Dienst\n\n(postadres)\n\nAdres\n\nKoning Albert II-laan 15 bus 437\n\n1210Brussel\n\nBelgië\n\nE-mail\n\n[cpt.subsidieaanvraag@mow.vlaanderen.be](mailto:cpt.subsidieaanvraag@mow.vlaanderen.be)\n\nWebsite\n\n[www.vlaanderen.be/projectoproep-stimulering-van-innovaties-voor-semi-publieke-l…](https://www.vlaanderen.be/projectoproep-stimulering-van-innovaties-voor-semi-publieke-laadoplossingen-ter-bevordering-van-zero-emissie-zwaar-vrachtvervoer)\n\n## Ook interessant\n\n[**Ecologiepremie+**\\\\\n\\\\\nOndernemingen kunnen een subsidie verkrijgen voor een aantal ecologische investeringen. Het subsidiebedrag wordt bepaald door het nettosteunpercentage ...\\\\\n\\\\\nLees meer\\\\\n\\\\\nEen steunmaatregel van VLAIO](/nl/subsidies-financiering/subsidiedatabank/ecologiepremie)\n\n[**Investeringsaftrek**\\\\\n\\\\\nOndernemingen kunnen voor de uitvoering van bepaalde investeringen een bepaald percentage van de aanschaffings- of beleggingswaarde van de ...\\\\\n\\\\\nLees meer\\\\\n\\\\\nEen steunmaatregel van FOD Financiën](/nl/subsidies-financiering/subsidiedatabank/investeringsaftrek)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/subsidie-voor-laadoplossingen-van-elektrisch-zwaar-vrachtvervoer-cpt-programma",
      "title": "Subsidie voor laadoplossingen van elektrisch zwaar vrachtvervoer (CPT-programma) | VLAIO"
    }
  },
  {
    "markdown": "# Logies van de toekomst: investeringssteun voor West-Vlaamse logies\n\nLaatst gewijzigd op 27 nov 2017 ( [Alle wijzigingen](/nl/subsidies-financiering/subsidiedatabank/wijzigingen/299))\n\nGeen aanvraag meer mogelijk\n\n\n### Samengevat\n\nVoor wie\n\nstartende & erkende logies\n\nVoor wat\n\ninvesteringen gericht op innovatie in deze sector\n\nSubsidie via oproep (geen oproep momenteel)\n\nvan max. 20% van de totale projectkost (plafond: € 20.000)\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Contact](#contact)\n\n## Wat houdt de maatregel in\n\nDe provincie verleende in 2017 infrastructuursubsidies van maximaal 20% (max. € 20.000) van de totale projectkost. De investeringen waren gericht op innovatie in de toeristische sector en moesten een impuls geven aan zowel bestaande als nieuwe logies (inclusief nieuwe experimentele logiesvormen). De subsidies waren voorbehouden voor projecten die investeren in bepaalde thema's zoals beleving, familievriendelijkheid, duurzaamheid, zorgtoerisme, kwaliteitsvol kamperen en nieuwe, originele logiesvormen.\n\nDossiers konden ingediend worden tot 30 juni 2017. Er wordt de komende jaren geen nieuwe oproep verwacht.\n\n## Wie komt in aanmerking\n\nDe logies die in aanmerking komen zijn gelegen in West-Vlaanderen en voldoen op moment van de indiening aan de geldende voorschriften van het logiesdecreet. De subsidie is van toepassing op zowel bestaande hotels, gastenkamers, vakantiewoningen of kampeerterreinen, als nieuwe, unieke vormen van overnachtingen.\n\n## Wat komt in aanmerking\n\nDe provincie West-Vlaanderen verleent steun aan projecten die het verschil maken. Deze realisaties vormen een meerwaarde voor het logies, maar ook voor de aantrekkelĳkheid van de bestemming.\n\nDe steun is voorbehouden voor projecten die zich richten op één van de volgende thema’s:\n\n- innovatieve belevingsconcepten ( vb. een verhaal integreren in de infrastructuur, de geschiedenis van het gebouw benadrukken,..);\n- duurzaamheid (vb. hernieuwbare energie, het reduceren van afval of energie door aanpassingen in het sanitair,...);\n- familievriendelijkheid (vb. investeren in kamers en mogelijkheden voor kinderen (groot)ouders of samengestelde gezinnen,.. );\n- kwaliteitsvol kamperen (vb. natuurlijke inrichting van kampeerterreinen om groene kampeerplaatsen te creëren,...);\n- Nieuwe, originele logiesvormen (vb. investeringen in glamping, boomhutten of druppeltenten;...);\n- Zorgtoerisme (vb. tastbare investeringen die inspelen op de noden van mensen met een beperking of extra zorgbehoeften,...).\n\nDe projecten die louter de verfraaiing, verbouwing of renovatie van bestaande logies beogen en dus geen innovatief of vernieuwend karakter bezitten, komen niet in aanmerking.\n\n## Omvang steun\n\nGoedgekeurde projecten worden voor maximaal 20% van de totale projectkost of maximaal € 20.000 gesubsidieerd. Enkel projecten met een minimale investeringskost van € 5.000 komen in aanmerking. De eigen inbreng bedraagt minimaal 20% van de totale projectkost.\n\n## Aanvraagprocedure\n\nDossiers kunnen ingediend worden tot 30 juni 2017.Tijdens de indieningsperiode kunnen geïnteresseerden terecht voor advies en begeleiding van hun dossier bij de dienst Economie en Westtoer. Meer informatie en aanvraagdocumenten zijn te vinden op de volgende link : [www.west-vlaanderen.be/ondernemen/economie\\_start](https://www.west-vlaanderen.be/ondernemen/economie_start/Paginas/toerismeenrecreatie.aspx \"(opent in een nieuw venster)\")\n\n### Samengevat\n\nVoor wie\n\nstartende & erkende logies\n\nVoor wat\n\ninvesteringen gericht op innovatie in deze sector\n\nSubsidie via oproep (geen oproep momenteel)\n\nvan max. 20% van de totale projectkost (plafond: € 20.000)\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Contact](#contact)\n\n## Contact\n\nProvincie West-Vlaanderen\n\nAfdeling / Dienst\n\nDienst Economie\n\nAdres\n\nKoning Leopold III laan 31\n\n8200Brugge\n\nBelgië\n\nWebsite\n\n[www.west-vlaanderen.be/ondernemen/economie\\_start/Paginas/toerismeenrecreatie.as…](http://www.uitinwest-vlaanderen.be/events/overzicht.aspx?aantal=3&wtitle=18&_xafvr=N2NiZjg4NWVkZjM4MzcwYTcyYzMyNDM1N2VjNzEyMjQ4MjFhOGNmZCw1OWMwZTIwMTY4NTcx \"(opent in een nieuw venster)\")\n\nContactpersoon\n\nIlse Vanderhaeghe\n\nE-mail\n\n[ilse.vanderhaeghe@west-vlaanderen.be](mailto:ilse.vanderhaeghe@west-vlaanderen.be)\n\nTelefoon\n\nT [050 407188](tel:050407188)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/logies-van-de-toekomst-investeringssteun-voor-west-vlaamse-logies",
      "title": "Logies van de toekomst: investeringssteun voor West-Vlaamse logies | VLAIO"
    }
  },
  {
    "markdown": "# Vlaamse groenestroomcertificaten (GSC)\n\n[Download als PDF](/nl/download/pdf?file=generated-pdf/maatregelfiche-vlaamse_groenestroomcertificaten_gsc-219.pdf)\n\nLaatst gewijzigd op 13 mei 2024 ( [Alle wijzigingen](/nl/subsidies-financiering/subsidiedatabank/wijzigingen/219))\n\n### Samengevat\n\nVoor wie\n\nEigenaars van een installatie die elektriciteit produceert op basis van hernieuwbare energie\n\nVoor wat\n\nproductie van groene stroom\n\nSubsidie (steuncertificaten)\n\n€ 93 per GSC (aantal is afhankelijk van de bandingfactor en de geproduceerde netto groene stroom)\n\n- [Wie en wat komt in aanmerking](#wie-en-wat-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Wat houdt de maatregel in\n\nEigenaars van installaties (ook ondernemingen en vzw's) die elektriciteit produceren in het Vlaamse Gewest op basis van hernieuwbare energiebronnen (wind, biomassa, …) kunnen via het Vlaams Energie- en Klimaatagentschap (VEKA) een recht op groenestroomcertificaten (GSC) verkrijgen.\n\nDeze verkregen GSC kunnen onder andere verkocht worden aan een onderhandelde prijs aan de elektriciteitsleveranciers in Vlaanderen of aan een vastgelegde minimumprijs aan de distributienetbeheerder indien aangesloten op het openbaar elektriciteitsnet.\n\nVanaf 2023 is het certificatensysteem voor nieuwe PV-installaties vanaf 25kW vervangen door investeringssteun via de [Call groene stroom](https://www.vlaio.be/nl/subsidies-financiering/subsidiedatabank/investeringssteun-voor-zonnepanelen-en-windturbines-call). Voor PV-installaties tot 10kW omvormervermogen is er steun via de energiepremie van netbeheerder Fluvius.\n\n## Wie en wat komt in aanmerking\n\nEigenaars van installaties (ook ondernemingen en vzw's) die elektriciteit produceren in het Vlaamse Gewest op basis van hernieuwbare energiebronnen (wind en biogas), komen in aanmerking voor groenestroomcertificaten. Voor windturbines moet het vermogen meer dan 300kW bedragen. Voor windturbines van 10 tot 300kW is er steun via de call groene stroom. Voor biogas dient het vermogen >10 kW te zijn.\n\n## Omvang steun\n\nDe verkregen groenestroomcertificaten kunnen verkocht worden tegen de wettelijk gegarandeerde tarieven aan de distributienetbeheerder (DNB) als de installatie verbonden is met het elektriciteitsnet. Daarnaast kan men de certificaten ook verkopen aan de elektriciteitsleveranciers.\n\nDe gemiddelde marktprijs van de GSC in de afgelopen verhandelperiodes uit bilateraal verkoop, kan je raadplegen via de website van de VREG [Steuncertificaten groene stroom](https://www.vreg.be/nl/energiemarkt-cijfers \"(opent in een nieuw venster)\").\n\nGroenestroomcertificaten-installaties vallen onder het systeem van de bandingfactoren en krijgen € 93 per groenestroomcertificaat (GSC).\n\nPer technologie zal het aantal verkregen GSC bepaald worden door de netto hoeveelheid geproduceerde groene stroom(in MWh) in een periode te vermenigvuldigen met de bandingfactor van die periode. Met de bandingfactor wil de Vlaamse overheid oversubsidiëring vermijden door rekening te houden met de actuele investerings- en exploitatiekosten van de technologieën om zo te komen tot een aanvaardbare investeringsopbrengst.\n\nDe bandingfactor wordt minimaal één keer per jaar berekend per technologie en grootteklasse (voor PV twee keer per jaar) op basis van de onrendabele top berekening door VEKA. Zowel voor nieuwe als voor lopende projecten vanaf 1 januari 2013, wordt de bandingfactor aangepast als de geactualiseerde bandingfactor (berekend op basis van de parameters investeringskosten, afschrijfperiode, brandstofkosten en elektriciteitsprijs), meer dan 2% afwijkt van deze die van toepassing is. Projecten worden ook gecategoriseerd volgens met of zonder burgerparticipatie.\n\nDe steunperiode is afhankelijk van de technologie: windturbine of biogasinstallatie\n\n## Aanvraagprocedure\n\nDe aanvraag voor groenestroomcertificaten gebeurt bij het Vlaams Energie- en Klimaatagentschap (VEKA).\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank).\n\n### Samengevat\n\nVoor wie\n\nEigenaars van een installatie die elektriciteit produceert op basis van hernieuwbare energie\n\nVoor wat\n\nproductie van groene stroom\n\nSubsidie (steuncertificaten)\n\n€ 93 per GSC (aantal is afhankelijk van de bandingfactor en de geproduceerde netto groene stroom)\n\n- [Wie en wat komt in aanmerking](#wie-en-wat-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Contact\n\nVlaams Energie- en Klimaatagentschap (VEKA)\n\nAfdeling / Dienst\n\n(postadres)\n\nAdres\n\nKoning Albert II-laan 15 bus 460\n\n1210Brussel\n\nBelgië\n\nTelefoon\n\nT [02 553 46 00](tel:025534600)\n\nE-mail\n\n[veka@vlaanderen.be](mailto:veka@vlaanderen.be)\n\nWebsite\n\n[groenestroomcertificaten](https://www.vlaanderen.be/bouwen-wonen-en-energie/groene-energie/certificatensteun-voor-groene-energie-en-wkk/groenestroomcertificaten \"(opent in een nieuw venster)\")\n\nFluvius\n\nAdres\n\nBrusselsesteenweg 199\n\n9090Melle\n\nBelgië\n\nTelefoon\n\nT [078 35 35 34](tel:078353534)\n\nWebsite\n\n[www.fluvius.be/nl/thema/zonnepanelen](https://www.fluvius.be/nl/thema/zonnepanelen \"(opent in een nieuw venster)\")\n\n## Ook interessant\n\n[**Investeringsaftrek**\\\\\n\\\\\nOndernemingen kunnen voor de uitvoering van bepaalde investeringen een bepaald percentage van de aanschaffings- of beleggingswaarde van de ...\\\\\n\\\\\nLees meer\\\\\n\\\\\nEen steunmaatregel van FOD Financiën](/nl/subsidies-financiering/subsidiedatabank/investeringsaftrek)\n\n[**Energiepremies voor ondernemingen**\\\\\n\\\\\nJe kan via Fluvius, Elia en MijnVerbouwpremie een aantal premies krijgen voor energiebesparende en hernieuwbare investeringen (bv. isolatie, beglazing ...\\\\\n\\\\\nLees meer\\\\\n\\\\\nEen steunmaatregel van diverse elektriciteitsdistributienetbeheerders in overleg met de Vlaamse overheid](/nl/subsidies-financiering/subsidiedatabank/energiepremies-voor-ondernemingen)\n\n[**Opslag groene energie steunmogelijkheden**\\\\\n\\\\\nOm het teveel aan groene stroom uit hernieuwbare energiebronnen (zoals zon en wind), op te slaan kan je investeren in een batterijopslagsysteem. ...\\\\\n\\\\\nLees meer\\\\\n\\\\\nEen steunmaatregel van de Vlaamse en federale overheid](/nl/subsidies-financiering/subsidiedatabank/opslag-groene-energie-steunmogelijkheden)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/vlaamse-groenestroomcertificaten-gsc",
      "title": "Vlaamse groenestroomcertificaten (GSC) | VLAIO"
    }
  },
  {
    "markdown": "# Innovatieve culturele partnerprojecten\n\n[Download als PDF](/nl/download/pdf?file=generated-pdf/maatregelfiche-innovatieve_culturele_partnerprojecten-1902.pdf)\n\nLaatst gewijzigd op 5 jun 2024 ( [Alle wijzigingen](/nl/subsidies-financiering/subsidiedatabank/wijzigingen/1902))\n\n### Samengevat\n\nVoor wie\n\nondernemingen & organisaties\n\nVoor wat\n\ninnovatieve samenwerkingen tussen culturele organisaties en niet-culturele partners.\n\nSubsidie via oproep\n\nmaximaal € 80.000 per project over drie jaar\n\nBen je actief in een culturele of creatieve sector? Bekijk dan ook de rubriek [Ondernemen in de culturele en creatieve sectoren](https://www.vlaio.be/nl/begeleiding-advies/start/starten-de-culturele-en-creatieve-sectoren/wat-zijn-de-culturele-en) op de website van VLAIO.\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Wat houdt de maatregel in\n\nMet deze subsidieoproep van het Departement Cultuur, Jeugd en Media kunnen culturele organisaties innovatieve samenwerkingen aangaan met met organisaties uit andere sectoren.\n\nPartnerprojecten openen voor de cultuursector vaak gesloten deuren naar andere sectoren en bieden de middelen en tijd om nieuwe onderwerpen en vraagstellingen te exploreren. Culturele organisaties treden uit hun comfortzone en verleggen samen met de niet-culturele partners, uit gekende of ongekende sectoren, hun grenzen.\n\nIndienen voor de innovatieve partnerprojecten kan jaarlijks tot en met **15 juli**. In **2024** is er binnen deze oproep **extra aandacht voor projectvoorstellen die inzetten op digitale transformatie**. Digitale transformatie kan breed geïnterpreteerd worden: verbreding en verrijking van culturele digitale content; verbreding en verdieping van cultuurparticipatie, digitalisering van de werking, innovatie en experiment, een straf idee waarbij bestaande tools op een innovatieve manie ingezet worden. **Deze focus is niet verplicht.** Bij de beoordelingscriteria wordt dit meegenomen om het innovatieve karakter van het project mee te beoordelen, maar het vormt niet het enige criterium.\n\n## Wie komt in aanmerking\n\nEen partnerproject bestaat uit minstens twee partners waarvan minimaal één culturele partner en minimaal één niet-culturele partner uit een andere sector. Bekijk het reglement en de FAQ om te zien of jouw sector in aanmerking komt.\n\nEen combinatie van één of meer culturele partner(s) en één of meer niet-culturele partner(s) is ook mogelijk. De culturele partner(s) en de niet-culturele partner(s) kunnen diverse organisatievormen (publiekrechtelijk of privaatrechtelijk) hebben of een natuurlijk persoon zijn.\n\nEr zijn een paar uitzonderingen: afstudeerprojecten, gefinancierde doctoraten en academische onderzoeken komen niet in aanmerking, net als restauratiewerken en projecten die al lopen op het moment van de aanvraag.\n\n## Wat komt in aanmerking\n\nDe subsidielijn heeft als doelstelling om nieuwe cross-sectorale samenwerking tussen culturele actoren en niet-culturele actoren te stimuleren. Het biedt de aanvragers de middelen en tijd om via innovatieve projecten nieuwe onderwerpen en vraagstellingen te exploreren.\n\nEen cross-sectorale samenwerking heeft als doel de expertise, infrastructuur of netwerken van de partners met elkaar te delen en zo spillover effecten te creëren, die zowel de cultuursector als andere sectoren in de toekomst kan ondersteunen bij de ontwikkeling of productie van nieuwe realisaties.\n\nLees alle gedetailleerde informatie op [www.vlaanderen.be/cjm/nl/cultuur/cultuur-en-economie/innovatieve-partnerprojecten](https://www.vlaanderen.be/cjm/nl/cultuur/cultuur-en-economie/innovatieve-partnerprojecten \"(opent in een nieuw venster)\")\n\n## Omvang steun\n\nDe projectsubsidie loopt **maximaal drie jaar** en bedraagt **maximaal € 80.000** per project. De minister heeft een subsidie op het oog van ongeveer € 25.000 per jaar. Het betrokken project mag geen dubbele subsidiëring genieten en de eigen inbreng van de niet-culturele partner(s) bedraagt minimum 25% van de totale kosten.\n\n## Aanvraagprocedure\n\nDe indiendatum voor de innovatieve partnerprojecten is jaarlijks op **15 juli**. Projecten kunnen hierbij van start gaan vanaf 1 december in het jaar van de indiening en maximaal drie jaar lopen.\n\nEen aanvraag verloopt via de [KIOSK-applicatie](https://kiosk.vlaanderen.be/kiosk/public/login.cjsm \"(opent in een nieuw venster)\").\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank).\n\n### Samengevat\n\nVoor wie\n\nondernemingen & organisaties\n\nVoor wat\n\ninnovatieve samenwerkingen tussen culturele organisaties en niet-culturele partners.\n\nSubsidie via oproep\n\nmaximaal € 80.000 per project over drie jaar\n\nBen je actief in een culturele of creatieve sector? Bekijk dan ook de rubriek [Ondernemen in de culturele en creatieve sectoren](https://www.vlaio.be/nl/begeleiding-advies/start/starten-de-culturele-en-creatieve-sectoren/wat-zijn-de-culturele-en) op de website van VLAIO.\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Contact\n\nDepartement Cultuur, Jeugd en Media\n\nAfdeling / Dienst\n\nAfdeling subsidiëren & erkennen\n\nAdres\n\nSimon Bolivarlaan 17\n\n1000Brussel\n\nBelgië\n\nTelefoon\n\nT [02 553 42 27](tel:025534227)\n\nWebsite\n\n[www.vlaanderen.be/cjm/nl/cultuur/cultuur-en-economie/innovatieve-partnerproject…](https://www.vlaanderen.be/cjm/nl/cultuur/cultuur-en-economie/innovatieve-partnerprojecten \"(opent in een nieuw venster)\")\n\nContactpersoon\n\nTeam transversaal beleid\n\nE-mail\n\n[innovatievepartnerprojecten@vlaanderen.be](mailto:innovatievepartnerprojecten@vlaanderen.be)\n\nTelefoon\n\nT [02 553 42 76](tel:025534276)\n\n## Ook interessant\n\n[**Subsidies voor culturele projecten van professionele makers en organisaties**\\\\\n\\\\\nVoor de realisatie van bepaalde culturele projecten (door kunstenaars, ontwerpers, kunstenorganisaties enz.) kan je een subsidie krijgen via de ...\\\\\n\\\\\nLees meer\\\\\n\\\\\nEen steunmaatregel van Departement Cultuur, Jeugd en Media](/nl/subsidies-financiering/subsidiedatabank/subsidies-voor-culturele-projecten-van-professionele-makers-en-organisaties)\n\n[**Doelgroepvermindering Kunstenaars-Vlaanderen**\\\\\n\\\\\nDeze doelgroepvermindering kent een vermindering van de werkgeversbijdragen toe aan werkgevers gedurende de tewerkstellingsperiode van een kunstenaar ...\\\\\n\\\\\nLees meer\\\\\n\\\\\nEen steunmaatregel van Rijksdienst voor Sociale Zekerheid (RSZ)](/nl/subsidies-financiering/subsidiedatabank/doelgroepvermindering-kunstenaars-vlaanderen)\n\n[**Tax Shelter audiovisuele werken, podiumkunsten en videogames**\\\\\n\\\\\nOndernemingen die in België zijn gevestigd kunnen genieten van belangrijke fiscale voordelen als ze investeren in Europese audiovisuele werken ...\\\\\n\\\\\nLees meer\\\\\n\\\\\nEen steunmaatregel van FOD Financiën](/nl/subsidies-financiering/subsidiedatabank/tax-shelter-audiovisuele-werken-podiumkunsten-en-videogames)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/innovatieve-culturele-partnerprojecten",
      "title": "Innovatieve culturele partnerprojecten | VLAIO"
    }
  },
  {
    "markdown": "# Intrek in een dienstencentrum buiten de EER\n\nLaatst gewijzigd op 17 nov 2017 ( [Alle wijzigingen](/nl/subsidies-financiering/subsidiedatabank/wijzigingen/359))\n\nGeen aanvraag meer mogelijk\n\n\n- [Contact](#contact)\n\n## Wat houdt de maatregel in\n\nKmo's gevestigd in het Vlaamse Gewest die een intrek namen in een dienstencentrum van Flanders Investment & Trade (FIT), gevestigd buiten de EER, konden een subsidie bekomen van 50% van de kosten voor het gebruik van het dienstencentrum. **Op 1 mei 2016 trad er een nieuw subsidiesysteem bij FIT in werking. Deze maatregel werd dan stopgezet.**\n\nDe Europese Economische Ruimte (EER) omvat naast de Europese lidstaten tevens: Noorwegen, Liechtenstein en IJsland.\n\n- [Contact](#contact)\n\n## Contact\n\nFlanders Investment & Trade\n\nAfdeling / Dienst\n\nDienst Financiële Tegemoetkomingen\n\nAdres\n\nKoning Albert II-laan 37\n\n1030Brussel\n\nBelgië\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/intrek-een-dienstencentrum-buiten-de-eer",
      "title": "Intrek in een dienstencentrum buiten de EER | VLAIO"
    }
  },
  {
    "markdown": "# EU-innovatiefonds\n\n[Download als PDF](/nl/download/pdf?file=generated-pdf/maatregelfiche-eu-innovatiefonds-4168.pdf)\n\nLaatst gewijzigd op 10 dec 2024 ( [Alle wijzigingen](/nl/subsidies-financiering/subsidiedatabank/wijzigingen/4168))\n\n### Samengevat\n\nVoor wie\n\nondernemingen, organisaties en instellingen\n\nVoor wat\n\ndemonstratieprojecten gericht op industriële oplossingen om Europa koolstofneutraal te maken\n\nSubsidie (via oproep)\n\nmax. 60% van de relevante kosten\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Uitbetalingsprocedure](#uitbetalingsprocedure)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Wat houdt de maatregel in\n\nHet EU- Innovatiefonds (Innovation Fund of ETS-innovatiefonds) is een Europees financieringsfonds met als doel het subsidiëren van grote demonstratieprojecten (met kapitaalkosten van meer dan € 2,5 miljoen) die industriële oplossingen naar de markt brengen die Europa koolstofneutraal helpen maken.\n\nOp [17 en 18 december 2024](https://cinea.ec.europa.eu/news-events/events/innovation-fund-2024-call-and-battery-info-day-2024-12-17_en \"(opent in een nieuw venster)\") organiseren het Europees Uitvoerend Agentschap voor Klimaat, Infrastructuur en Milieu (CINEA) en DG Klimaatactie van de Europese Commissie on line infodagen over de oproepen die werden [opengesteld op 3 december 2024](https://climate.ec.europa.eu/eu-action/eu-funding-climate-action/innovation-fund/calls-proposals_en \"(opent in een nieuw venster)\"): **1.** Bij de 'IF24 Oproep' ligt de focus op projecten die de uitstoot van broeikasgassen aanzienlijk verminderen in sectoren zoals cleantech, hernieuwbare energie, energieopslag, de maritieme sector en energie-intensieve industrieën. **2.** De 'IF24 Batterij Oproep' richt zich tot innovatieve projecten rond de productie van batterijcellen voor elektrische voertuigen. Indienen kan tot 31 maart 2025.\n\n## Wie komt in aanmerking\n\nAlle bedrijven, organisaties en instellingen met rechtspersoonlijkheid die een demonstratieproject opzetten dat binnen de scope van het EU-innovatiefonds valt, kunnen een subsidie aanvragen. De subsidie is dus niet beperkt tot de bedrijven die onder het Europees emissiehandelssysteem (EU ETS) vallen.\n\n## Wat komt in aanmerking\n\nDe Europese Commissie geeft subsidies voor demonstratieprojecten gericht op:\n\n- innovatieve koolstofarme technologieën, processen en producten, inclusief alternatieven voor koolstofintensieve methoden.\n- milieuveilige afvang en gebruik van CO2 (CCU) in industriële sectoren die zijn opgenomen in bijlage I van de Europese richtlijn die het systeem van emissiehandel voor vaste installaties en luchtvaartoperatoren regelt (EU ETS-richtlijn);\n- milieuveilige afvang en opslag van CO2 (CCS);\n- innovatieve technologieën voor hernieuwbare energieopwekking en energieopslag.\n\nDe scope van het fonds is dus ruim: er zijn weinig verdere bepalingen over het type projecten dat in aanmerking komt voor steun.\n\n## Omvang steun\n\n##### Subsidie van maximaal 60%\n\nHet Fonds ondersteunt grote projecten met kapitaalkosten van meer dan € 2,5 miljoen. Hierbij wordt een onderscheid gemaakt tussen:\n\n- kleinschalige projecten: Projecten met kapitaalkosten van € 2,5 tot 7,5 miljoen;\n- grootschalige projecten: Projecten met kapitaalkosten vanaf € 7,5 miljoen.\n\nDe subsidie bedraagt maximaal 60% van de relevante kosten van een project.\n\nDe relevante kosten zijn de additionele kosten voor de bouw en de exploitatie van de projectinstallatie gedurende 10 jaar na aanvang van het project in vergelijking met een referentiescenario. De berekening is gebaseerd op een analyse van de kapitaaluitgaven en de exploitatiekosten en -baten.\n\nDe subsidie mag gecombineerd worden met andere complementaire (Europese) financieringsbronnen, zoals de financiering van Horizon Europe, de investeringsinstrumenten van InvestEU of de instrumenten van Connecting Europe Facility voor de uitrol van sleutelinfrastructuur.\n\n##### Maximum budget fonds\n\nHet fonds wordt gevoed door:\n\n- de opbrengst van de veiling van 450 miljoen emissierechten binnen het EU ETS in de periode 2020 tot 2030;\n- de niet-gespendeerde fondsen van het vroegere NER-300 fonds.\n\nHet totale beschikbare bedrag van het innovatiefonds is dus afhankelijk van de prijs bij de veiling van de emissierechten, maar er zal vermoedelijk rond de € 20 miljard beschikbaar zijn in de periode 2020-2030.\n\n## Aanvraagprocedure\n\nDe Europese Commissie zal in de periode 2020-2030 verschillende oproepen lanceren en werkt daarvoor samen met de lidstaten en de sectororganisaties.\n\nProjectaanvragen worden ingediend via het [EU Funding and Tenders portal](https://ec.europa.eu/info/funding-tenders/opportunities/portal/screen/programmes/innovfund \"(opent in een nieuw venster)\") **.**\n\n## Uitbetalingsprocedure\n\nDe Europese Commissie zal de subsidies uitbetalen als een forfaitair bedrag.\n\nDe contractuele documentatie zal de precieze uitbetalingsmodaliteiten vastleggen, maar de projecten kunnen tot 40% van de subsidie (die maximaal 60% van de relevante kosten bedraagt) ontvangen bij de ‘financial close’, zonder dat daar verdere voorwaarden aan verbonden zijn.\n\nDe uitbetaling van het resterend bedrag is afhankelijk van de geverifieerde vermeden BKG-emissies (emissies van broeikasgassen) tot 10 jaar na inbedrijfstelling, volgens een schema vastgelegd in de contractuele documentatie. Om het volledige subsidiebedrag te ontvangen, moeten de projecten minstens 75% van de voorziene BKG-emissievermijding realiseren.\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank).\n\n### Samengevat\n\nVoor wie\n\nondernemingen, organisaties en instellingen\n\nVoor wat\n\ndemonstratieprojecten gericht op industriële oplossingen om Europa koolstofneutraal te maken\n\nSubsidie (via oproep)\n\nmax. 60% van de relevante kosten\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Uitbetalingsprocedure](#uitbetalingsprocedure)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Contact\n\nMeer informatie kan je terugvinden op de EU website [climate.ec.europa.eu/eu-action/eu-funding-climate-action/innovation-fund\\_en](https://climate.ec.europa.eu/eu-action/eu-funding-climate-action/innovation-fund_en \"(opent in een nieuw venster)\").\n\nProjectontwikkelaars moeten hun blijk van belangstelling en volledige aanvraag rechtstreeks bij de Europese Commissie indienen. Zie [EU Funding and Tenders portal](https://ec.europa.eu/info/funding-tenders/opportunities/portal/screen/programmes/innovfund \"(opent in een nieuw venster)\").\n\nDe Vlaamse overheid zet in op promotie, informatieverspreiding en ondersteuning van (consortia van) bedrijven met demonstratieprojecten die in aanmerking komen voor steun van het innovatiefonds. VLAIO, Departement Economie, Wetenschap en Innovatie en het Vlaams Energie- en klimaatagentschap (VEKA) werken daarvoor samen met de speerpuntclusters Catalisti, Flux50 en de Blauwe Cluster. Meer informatie kan je vinden in de [ETS-nieuwsbrief](https://www.vlaanderen.be/veka/beleid/energie-en-klimaatbeleid-voor-ondernemingen/eu-emissiehandelssysteem-eu-ets/eu-ets-nieuwsbrief \"(opent in een nieuw venster)\").\n\nVlaams Energie- en Klimaatagentschap (VEKA)\n\nAfdeling / Dienst\n\n(postadres)\n\nAdres\n\nKoning Albert II-laan 15 bus 460\n\n1210Brussel\n\nBelgië\n\nWebsite\n\n[www.vlaanderen.be/veka/energie-en-klimaatbeleid/eu-financiering-voor-vlaamse-en…](https://www.vlaanderen.be/veka/energie-en-klimaatbeleid/eu-financiering-voor-vlaamse-energie-en-klimaatprojecten/eu-innovatiefonds \"(opent in een nieuw venster)\")\n\nContactpersoon\n\nMichiel Maertens\n\nE-mail\n\n[michiel.maertens@vlaanderen.be](mailto:michiel.maertens@vlaanderen.be)\n\nTelefoon\n\nT [0489 89 54 49](tel:0489895449)\n\nVLAIO\n\nAfdeling / Dienst\n\n(postadres)\n\nAdres\n\nKoning Albert II-laan 15 bus 331\n\n1210Brussel\n\nBelgië\n\nWebsite\n\n[vlaio.be](https://www.vlaio.be/nl)\n\nContactpersoon\n\nBart De Caesemaeker\n\nE-mail\n\n[bart.decaesemaeker@vlaio.be](mailto:bart.decaesemaeker@vlaio.be)\n\nTelefoon\n\nT [02 432 42 49](tel:024324249)\n\n## Ook interessant\n\n[**Ecologiepremie+**\\\\\n\\\\\nOndernemingen kunnen een subsidie verkrijgen voor een aantal ecologische investeringen. Het subsidiebedrag wordt bepaald door het nettosteunpercentage ...\\\\\n\\\\\nLees meer\\\\\n\\\\\nEen steunmaatregel van VLAIO](/nl/subsidies-financiering/subsidiedatabank/ecologiepremie)\n\n[**Ontwikkelingsproject: subsidie voor innovatie**\\\\\n\\\\\nOndernemingen met rechtspersoonlijkheid kunnen een subsidie bekomen van 25% tot 50% (60% bij interregionale of internationale samenwerking) op de ...\\\\\n\\\\\nLees meer\\\\\n\\\\\nEen steunmaatregel van VLAIO](/nl/subsidies-financiering/subsidiedatabank/ontwikkelingsproject-subsidie-voor-innovatie)\n\n[**Europese onderzoeks- en innovatiesteun: Horizon Europe**\\\\\n\\\\\nHorizon Europe is het Europese programma voor de financiering van onderzoek en innovatie voor de periode 2021-2027. Afhankelijk van de doelstelling ...\\\\\n\\\\\nLees meer\\\\\n\\\\\nEen steunmaatregel van de Europese overheid](/nl/subsidies-financiering/subsidiedatabank/europese-onderzoeks-en-innovatiesteun-horizon-europe)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/eu-innovatiefonds",
      "title": "EU-innovatiefonds | VLAIO"
    }
  },
  {
    "markdown": "# Belastingkrediet\n\n[Download als PDF](/nl/download/pdf?file=generated-pdf/maatregelfiche-belastingkrediet-192.pdf)\n\nLaatst gewijzigd op 28 mei 2024 ( [Alle wijzigingen](/nl/subsidies-financiering/subsidiedatabank/wijzigingen/192))\n\n### Samengevat\n\nVoor wie\n\neenmanszaken\n\nVoor wat\n\nbij een verhoging van het eigen vermogen\n\nBelastingkrediet\n\nvan 10% met een maximum van € 3.750\n\n- [Wie komt in aanmerking](#wie-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n- [Coaching en advies](#initiatieven)\n\n## Wat houdt de maatregel in\n\nOndernemers met een eenmanszaak die hun eigen vermogen verhogen, kunnen hiervoor een belastingkrediet krijgen. Dit belastingkrediet wordt verrekend met de verschuldigde personenbelasting en het eventuele saldo is terugbetaalbaar. Het wordt berekend op de aangroei van het eigen vermogen in vergelijking met het hoogste bedrag op het einde van één van de drie voorgaande belastbare tijdperken.\n\nHet tarief van het belastingkrediet bedraagt 10%, met een maximum van € 3.750.\n\n## Wie komt in aanmerking\n\nEnkel de volgende natuurlijke personen komen in aanmerking voor dit belastingkrediet:\n\n- de uitbaters van een commerciële, industriële of landbouwonderneming;\n- beoefenaars van een vrij beroep of andere winstgevende activiteit;\n- Belastingplichtigen onder een forfaitair stelsel.\n\nZowel zelfstandigen in hoofd- als bijberoep komen in aanmerking.\n\n## Omvang steun\n\nHet belastingkrediet wordt berekend op de aangroei van het eigen vermogen in vergelijking met het hoogste bedrag op het einde van één van de drie voorgaande belastbare tijdperken.\n\nDeze aangroei is het verschil tussen de fiscale waarde van de beroepsinvesteringen (de aanschaffings- of beleggingswaarde verminderd met de voorheen aangenomen waardeverminderingen en afschrijvingen) en de schulden op meer dan 1 jaar. Er is sprake van een aangroei wanneer de eigen middelen van het jaar hoger zijn dan het hoogste bedrag aan eigen middelen in de drie vorige jaren.\n\nHierop wordt het belastingkrediet berekend van 10% met een maximum van € 3.750.\n\nSinds het inkomstenjaar 2014 is het belastingkrediet een terugbetaalbaar krediet geworden. Als het belastingkrediet meer bedraagt dan de personenbelasting waarmee het verrekenbaar is, dan stort de fiscus het niet-verrekende deel op de rekening van de zelfstandige.\n\n## Aanvraagprocedure\n\nOm van dit voordeel te genieten moet de belastingplichtige bij de belastingaangifte voor het aanslagjaar waarvoor de verrekening wordt gevraagd de volgende documenten toevoegen:\n\n- een ingevulde, gedagtekende en ondertekende opgave 276 J (dit formulier kan je terugvinden op de website van FOD Financiën [financien.belgium.be/nl/experten\\_partners/economische-beroepen/pb-formulieren](//financien.belgium.be/nl/experten_partners/economische-beroepen/pb-formulieren \"(opent in een nieuw venster)\"))\n- een attest waarin het sociaal verzekeringsfonds bevestigt dat hij in orde is met de betaling van de sociale zekerheidsbijdragen.\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank).\n\n### Samengevat\n\nVoor wie\n\neenmanszaken\n\nVoor wat\n\nbij een verhoging van het eigen vermogen\n\nBelastingkrediet\n\nvan 10% met een maximum van € 3.750\n\n- [Wie komt in aanmerking](#wie-komt-in-aanmerking)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n- [Coaching en advies](#initiatieven)\n\n## Contact\n\nVoor meer informatie (circulaires, parlementaire vragen, enz.) kan je op Fisconetplus de Commentaar op het Wetboek van de Inkomstenbelastingen 1992 raadplegen: [(Commentaar van art. 289bis, WIB 92](https://eservices.minfin.fgov.be/myminfin-web/pages/public/fisconet/compare/5f58f7fe-e27a-45cf-ab22-d88c2bbacff1/a6052f82-33eb-4fc2-b9ac-fae013ed938a/a6052f82-33eb-4fc2-b9ac-fae013ed938a)).\n\nFOD Financiën\n\nAfdeling / Dienst\n\nContactcenter\n\nAdres\n\nKoning Albert II-laan 33 bus 25\n\n1030Brussel\n\nBelgië\n\nTelefoon\n\nT [02 572 57 57](tel:025725757)\n\nWebsite\n\n[financien.belgium.be](https://financien.belgium.be/nl \"(opent in een nieuw venster)\")\n\n## Coaching en advies\n\n[**Contactdagen financiering & subsidies**\\\\\n\\\\\nOp de contactdag krijg je advies op maat over subsidies en financiering.\\\\\n\\\\\nLees meer\\\\\n\\\\\nEen initiatief van\\\\\nVLAIO](/nl/begeleiding-advies/expertisedatabank/contactdagen-financiering-subsidies)\n\n[**Financieringsadvies op maat**\\\\\n\\\\\nExperten binnen VLAIO zoeken voor je uit welke subsidies en financieringen bij jouw project passen.\\\\\n\\\\\nLees meer\\\\\n\\\\\nEen initiatief van\\\\\nVLAIO](/nl/begeleiding-advies/expertisedatabank/financieringsadvies-op-maat)\n\n[Check alle initiatieven waarop je beroep kan doen](/nl/begeleiding-advies/expertisedatabank/zoek)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/belastingkrediet",
      "title": "Belastingkrediet | VLAIO"
    }
  },
  {
    "markdown": "# Start- en stagebonus\n\nLaatst gewijzigd op 1 sep 2023 ( [Alle wijzigingen](/nl/subsidies-financiering/subsidiedatabank/wijzigingen/323))\n\nGeen aanvraag meer mogelijk\n\n\n### Samengevat\n\nVoor wie\n\nondernemingen\n\nVoor wat\n\nopleiden en tewerkstellen van deeltijds leerplichtige jongeren\n\nSubsidie & fiscaal voordeel\n\nsubsidie van € 500 tot € 750, belastingvrijstelling van 40% van de leervergoedingen/loonkosten\n\n- [Startbonus](#startbonus)\n- [Stagebonus & fiscaal voordeel](#stagebonus--fiscaal-voordeel)\n- [Aanvraagprocedure](#aanvraagprocedure)\n- [Verruimde stagebonus](#verruimde-stagebonus)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Wat houdt de maatregel in\n\nDe startbonus was een premie voor een jongere die een duale of alternerende opleiding volgde bij een werkgever. De stagebonus was een premie voor elke werkgever die een jongere opleidde of tewerkstelde in het kader van een duale of alternerende opleiding.\n\nMet deze maatregel wou de Vlaamse overheid jongeren stimuleren om een praktische stage in een onderneming te volgen en volledig af te werken. Voor de werkgevers is de premie een stimulans om werkplekken voor deze jongeren open te zetten.\n\nBeiden bedroegen € 500 tot € 750. Naast de stagebonus kan elke werkgever voor de jongere een fiscaal voordeel genieten.\n\nDe stagebonus werd vervangen door de [Premie kwalificerend werkplekleren](https://www.vlaio.be/nl/subsidies-financiering/subsidiedatabank/premie-kwalificerend-werkplekleren) sinds 1 september 2023. De startbonus werd vervangen door de [Leerlingenpremie alternerende opleiding](https://www.vlaanderen.be/leerlingenpremie-alternerende-opleiding \"(opent in een nieuw venster)\"). Je kan de stagebonus en startbonus voor het schooljaar 2022-2023 wel nog aanvragen tot 31 december 2023.\n\n## Startbonus\n\nDe startbonus is voor jongeren met hoofdverblijfplaats in het Vlaamse Gewest die aan volgende voorwaarden voldoen:\n\n- de jongere heeft een overeenkomst in het kader van een alternerende opleiding:\n  - een overeenkomst van alternerende opleiding (OAO)\n  - een stageovereenkomst alternerende opleiding\n  - een deeltijdse arbeidsovereenkomst;\n- de jongere is geslaagd voor het schooljaar waarvoor de startbonus wordt aangevraagd;\n- de jongere werkte minstens 3 maanden in het schooljaar waarvoor de bonus aangevraagd wordt (mag bij verschillende werkgevers zijn);\n- de jongere is jonger dan 18 jaar op 1 september van het schooljaar waarvoor de bonus aangevraagd wordt. (Deze voorwaarde geldt enkel bij de eerste aanvraag die tot een goedkeuring leidt. Zodra er een eerdere start- of stagebonus voor de jongere betaald werd, vervalt de leeftijdsvoorwaarde.)\n\nDe startbonus wordt één maal per schooljaar betaald en kan maximum driemaal worden ontvangen. Bij de eerste en tweede toekenning bedraagt de bonus € 500, bij de derde toekenning is dit € 750.\n\n## Stagebonus & fiscaal voordeel\n\n##### Stagebonus\n\nDe stagebonus is een premie voor elke werkgever met vestigingsplaats in het Vlaamse Gewest die een jongere, zoals beschreven bij de startbonus, opleidt in het kader van een duale of alternerende opleiding.\n\nDe stagebonus wordt één maal per schooljaar betaald per tewerkgestelde jongere. De werkgever kan de bonus maximum driemaal ontvangen per jongere. Bij de eerste en tweede toekenning bedraagt de bonus € 500, bij de derde toekenning is dit € 750.\n\n##### Fiscaal voordeel\n\nBovenop de stagebonus kan elke betrokkenwerkgever ook van een fiscaal voordeel genieten van 40%.\n\nDe belastbare winsten en baten van de werkgever worden vanaf 1 januari 2020 nog enkel vrijgesteld in de personenbelasting naar rato van 40% van de leervergoedingen of de loonkosten die hij normaliter als beroepskosten mag inbrengen. Dat geldt alleen voor leervergoedingen of loonkosten die je als werkgever betaald hebt aan de jongere(n) voor wie je een stagebonus ontving.\n\n## Aanvraagprocedure\n\nZowel de jongere en werkgever dienen een aanvraag in te dienen bij het departement Werk en Sociale Economie en dit ten laatste op 31 december na het einde van het opleidingsjaar. Zie:\n\n- [de startbonus aanvragen](https://www.vlaanderen.be/startbonus/de-startbonus-aanvragen \"(opent in een nieuw venster)\")\n- [de stagebonus aanvragen](https://www.vlaanderen.be/stagebonus/de-stagebonus-aanvragen \"(opent in een nieuw venster)\")\n\nOm van het fiscaal voordeel te genieten moet de betrokken werkgever bepaalde documenten ter beschikking houden van de belastingadministratie: zie [Stagebonus - Voorwaarden, bedrag, uitbetaling en fiscaal voordeel](https://www.vlaanderen.be/stagebonus/stagebonus-volgens-de-regelgeving-na-1-september-2018#bedrag-uitbetaling-en-fiscaal-voordeel \"(opent in een nieuw venster)\").\n\n## Verruimde stagebonus\n\nOm ondernemingen te stimuleren om tijdens deze moeilijke periode werkplekken ter beschikking te stellen aan jongeren, werd er een aanvullende stagebonus gelanceerd voor schooljaar 2020-2021.\n\nDe Vlaamse regering heeft op 11 maart 2022 definitief beslist om niet enkel ondernemingen te steunen die werkplekken aanbieden voor leerlingen jonger dan 18 jaar, maar ook aan ondernemingen die werkplekken aanbieden voor leerlingen van 18 jaar of ouder.\n\nEen onderneming komt in aanmerking voor een verruimde stagebonus als ze in schooljaar 2021-2022 of 2022-2023 (tussen 1 september 2021 en 31 augustus 2023) voor minstens 3 maanden een leerwerkplek aanbiedt in de vorm van een duale of alternerende opleiding aan een leerling van 18 jaar of ouder.\n\nZo hebben werkgevers in schooljaar 2021-2022 en 2022-2023 recht op een reguliere stagebonus of op een verruimde stagebonus, afhankelijk van de leeftijd van de leerling bij de eerste goedgekeurde aanvraag.\n\nMeer informatie over deze stagebonus kan je terugvinden op de webpagina [Aanvullende en verruimde stagebonus](https://www.vlaanderen.be/stagebonus/aanvullende-en-verruimde-stagebonus \"(opent in een nieuw venster)\").\n\n## Blijf op de hoogte\n\nWil je op de hoogte blijven van wijzigingen van deze maatregel en andere maatregelen in de Subsidiedatabank? Dat kan via de gratis ' [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank)'.\n\n### Samengevat\n\nVoor wie\n\nondernemingen\n\nVoor wat\n\nopleiden en tewerkstellen van deeltijds leerplichtige jongeren\n\nSubsidie & fiscaal voordeel\n\nsubsidie van € 500 tot € 750, belastingvrijstelling van 40% van de leervergoedingen/loonkosten\n\n- [Startbonus](#startbonus)\n- [Stagebonus & fiscaal voordeel](#stagebonus--fiscaal-voordeel)\n- [Aanvraagprocedure](#aanvraagprocedure)\n- [Verruimde stagebonus](#verruimde-stagebonus)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Contact\n\nInformatie over de startbonus kan je terugvinden via deze link: [www.vlaanderen.be/startbonus](https://www.vlaanderen.be/startbonus \"(opent in een nieuw venster)\").\n\nInformatie over de stagebonus kan je terugvinden via deze link: [www.vlaanderen.be/stagebonus](https://www.vlaanderen.be/stagebonus \"(opent in een nieuw venster)\").\n\nDepartement Werk en Sociale Economie (Vlaamse overheid)\n\nAfdeling / Dienst\n\nDienst Start- en stagebonus\n\nAdres\n\nKoning Albert-II laan 35 bus 20\n\n1030Brussel\n\nBelgië\n\nTelefoon\n\nT [02 553 43 79](tel:025534379)\n\nE-mail\n\n[startenstagebonus@vlaanderen.be](mailto:startenstagebonus@vlaanderen.be)\n\nWebsite\n\n[www.vlaanderen.be/werken/opleiding-op-de-werkplek/als-lerende-een-opleiding-op-…](https://www.vlaanderen.be/werken/opleiding-op-de-werkplek/als-lerende-een-opleiding-op-de-werkplek-volgen \"(opent in een nieuw venster)\")\n\n## Ook interessant\n\n[**Doelgroepvermindering voor laaggeschoolde jongeren-Vlaanderen**\\\\\n\\\\\nDeze doelgroepvermindering kende een lastenverlaging toe aan werkgevers die laaggeschoolde werknemers in dienst namen. De maatregel werd stopgezet ...\\\\\n\\\\\nLees meer\\\\\n\\\\\nEen steunmaatregel van Departement Werk en Sociale Economie (Vlaamse overheid)](/nl/subsidies-financiering/subsidiedatabank/doelgroepvermindering-voor-laaggeschoolde-jongeren-vlaanderen)\n\n[**Voordelige opleidingstrajecten op de werkvloer**\\\\\n\\\\\nDe overheid heeft verschillende stage- en/of opleidingstrajecten gecreëerd op de werkvloer. Dit voor zowel leerplichtige als niet-leerplichtige ...\\\\\n\\\\\nLees meer\\\\\n\\\\\nEen steunmaatregel van de Vlaamse overheid](/nl/subsidies-financiering/subsidiedatabank/voordelige-opleidingstrajecten-op-de-werkvloer)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/start-en-stagebonus",
      "title": "Start- en stagebonus | VLAIO"
    }
  },
  {
    "markdown": "# Energieprestatiecontract (derdepartijfinanciering)\n\n[Download als PDF](/nl/download/pdf?file=generated-pdf/maatregelfiche-energieprestatiecontract_derdepartijfinanciering-11427.pdf)\n\nLaatst gewijzigd op 12 mrt 2024 ( [Alle wijzigingen](/nl/subsidies-financiering/subsidiedatabank/wijzigingen/11427))\n\n- [Prestatiecontracten](#prestatiecontracten)\n- [Contact](#contact)\n\n## Wat houdt de maatregel in\n\nBen je van plan om te investeren in groene energie dan kan derdepartijfinanciering via een Energy Service Company (ESCO) misschien een oplossing bieden.\n\nEen ESCO ontwikkelt, installeert en financiert projecten met als doel de energie-efficiëntie en onderhoudskosten van gebouwen of installaties over een lange periode, meestal 5 tot 20 jaar, te verbeteren. ESCO's treden over het algemeen op als projectontwikkelaars voor een breed scala aan taken en nemen het technische en prestatierisico van het project op zich.\n\n## Prestatiecontracten\n\nEen ESCO kan volgende dienstverlening aanbieden:\n\n- Ontwikkelen, ontwerpen en regelen van de financiering voor energie-efficiëntieprojecten;\n- Installeren en onderhouden van de betrokken energieapparatuur en/of maatregelen aan gebouwen;\n- De energiebesparingen van het project meten, bewaken en verifiëren;\n- Het risico op zich nemen dat het project de gegarandeerde hoeveelheid energie zal besparen.\n\nConcreet gaat het over energiebesparingen op verlichting, verwarming en airconditioning, dakisolatie, beglazing en installaties (vb motoren en frequentieregelaars) en over waterbesparing.\n\nWat ESCO's onderscheidt van andere bedrijven die zich bezighouden met energie-efficiëntie, zoals adviesbureaus en aannemers van apparatuur, is het concept van prestatiecontracten. Wanneer een ESCO een project uitvoert is de vergoeding die de klant betaalt direct gekoppeld aan de hoeveelheid energie die daadwerkelijk wordt bespaard.\n\nDe projecten hebben een grote initiële kapitaalinvestering en een relatief lange terugverdientijd. Door de facturatie van de dienstverlening van de ESCO te koppelen aan de energiebesparingen die het project oplevert, betaalt de klant de investeringen deels terug met het geld dat voortkomt uit het verschil tussen het energiegebruik voor en na de installatie en andere kosten. Daarom gaan ESCO’s ook de energiebesparingen meten en verifiëren.\n\nDe meeste prestatiegerichte energie-efficiëntieprojecten omvatten ook het onderhoud van alle of een deel van de nieuwe energiezuinige apparatuur en bouwelementen gedurende de looptijd van het contract.\n\nDaarom ontvangt de klant tijdens de looptijd van het contract naast lagere energiekosten ook het voordeel van lagere onderhoudskosten.\n\nSommige ESCO's nemen ook de financiering van de kapitaalintensieve investeringen op zich. Voorbeelden zijn [Helexia](https://belesco.be/members/helexia \"(opent in een nieuw venster)\"), [Wattson](https://belesco.be/members/wattson \"(opent in een nieuw venster)\"), [Cenergy](https://belesco.be/members/c-energy \"(opent in een nieuw venster)\") en [Equans](https://belesco.be/members/equans-services-nv \"(opent in een nieuw venster)\").\n\n- [Prestatiecontracten](#prestatiecontracten)\n- [Contact](#contact)\n\n## Contact\n\nMeer informatie over ESCO's vind je op de website van BELESCO, de Belgische ESCO-vereniging. Deze vzw groepeert de belangrijkste belanghebbenden van de Belgische energiediensten-, energieprestatiecontracting (EPC) en energieleveringscontracting (ESC) sector alsook aanverwante gebieden zoals derdepartijfinanciering (Third Party Financing -TPF) en meting en verificatie (M&V).\n\nBELESCO\n\nAdres\n\nJoseph Coosemansstraat 107\n\n1030Brussel\n\nBelgië\n\nTelefoon\n\nT [02 737 91 19](tel:027379119)\n\nE-mail\n\n[info@belesco.be](mailto:info@belesco.be)\n\nWebsite\n\n[belesco.be](https://belesco.be/ \"(opent in een nieuw venster)\")\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/energieprestatiecontract-derdepartijfinanciering",
      "title": "Energieprestatiecontract (derdepartijfinanciering) | VLAIO"
    }
  },
  {
    "markdown": "# Tax Shelter audiovisuele werken, podiumkunsten en videogames\n\n[Download als PDF](/nl/download/pdf?file=generated-pdf/maatregelfiche-tax_shelter_audiovisuele_werken_podiumkunsten_en_videogames-228_0.pdf)\n\nLaatst gewijzigd op 24 sep 2024 ( [Alle wijzigingen](/nl/subsidies-financiering/subsidiedatabank/wijzigingen/228))\n\n### Samengevat\n\nVoor wie\n\nondernemingen die investeren in Europees audiovisuele werken, podiumkunsten of videospellen\n\nVoor wat\n\nprefinanciering van een Europese productie door aankoop van een fiscaal Tax Shelterattest\n\nBelastingvrijstelling\n\nvan 421 % van de betaalde sommen\n\nBen je actief in een culturele of creatieve sector? Bekijk dan ook de rubriek [Ondernemen in de culturele en creatieve sectoren](https://www.vlaio.be/nl/begeleiding-advies/start/starten-de-culturele-en-creatieve-sectoren/wat-zijn-de-culturele-en) op de website van VLAIO. Concrete financieringsplannen? Vertel ons jouw verhaal via het [Financieringskompas](https://www.vlaio.be/nl/financieringskompas) of lees het thema [Financiering](https://www.vlaio.be/nl/begeleiding-advies/financiering) op de website van VLAIO.\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Tax Shelterattest en belastingvrijstelling](#tax-shelterattest-en-belastingvrijstelling)\n- [Bijkomende voorwaarden](#bijkomende-voorwaarden)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Wat houdt de maatregel in\n\nBelgische of buitenlandse vennootschappen die in België zijn gevestigd kunnen genieten van belangrijke fiscale voordelen als ze investeren in Europese audiovisuele werken, podiumkunsten of videospellen (videogames), mits aan een aantal voorwaarden wordt voldaan. Voor de ondernemingen van deze producties is dit een belangrijke vorm van voorfinanciering.\n\nHet fiscaal voordeel bestaat uit een belastingvrijstelling van de werkelijk gestorte sommen (rekening houdend met de toepasselijke limieten) en extra opbrengst op de gestorte sommen.\n\nVanaf 1 januari 2025 moeten alle aanvragen voor de Tax Shelter uitsluitend worden ingediend via het Tax Shelter portaal  in MyMinfin. Dit geldt voor audiovisuele producties, podiumkunsten en gaming. Tot 24 december 2024 kan je nog gebruik maken van de oude methode via e-mail.\n\n## Wie komt in aanmerking\n\n##### Tax Shelter Audiovisuele werken\n\n- **Als producent** komen alle Belgische vennootschappen of Belgische inrichtingen van niet-Belgische vennootschappen in aanmerking, die als voornaamste doel én als kernactiviteit, de productie van audiovisuele werken hebben. Zij mogen geen televisieomroep zijn en niet verbonden zijn met een omroep. (Een productievennootschap verbonden met een omroep kan vanaf 1 juli 2016 wel raamovereenkomsten afsluiten voor een audiovisueel werk waarvan de productie en exploitatie geen rechtstreekse voordelen oplevert voor de verbonden omroep).\n- **Als investeerder** komt elke binnenlandse vennootschap of Belgische inrichting van een buitenlandse vennootschap in aanmerking, tenzij het een productievennootschap of een televisieomroep betreft.\n\n##### Tax Shelter Podiumkunsten\n\n- **Als productiehuis** komen alle Belgische productievennootschappen in aanmerking die, als voornaamste doel én als kernactiviteit, de productie en de ontwikkeling van nieuwe podiumproducties hebben.\n- **Als investeerder** komt elke binnenlandse vennootschap of Belgische inrichting van een buitenlandse vennootschap in aanmerking.\n\n##### **Tax Shelter Videogames**\n\n- Als producent komen alle Belgische vennootschappen of Belgische inrichtingen van niet-Belgische vennootschappen met als **voornaamste doel de productie van videospellen** in aanmerking. De ontwikkeling en de productie van videospellen moet de kernactiviteit van de onderneming zijn. De opbrengsten door de productie en exploitatie van videospellen moeten minstens 50 % van de totale opbrengsten uitmaken.\n- **Als investeerder** komt elke binnenlandse vennootschap of Belgische inrichting van een buitenlandse vennootschap in aanmerking, tenzij het zelf een productievennootschap is.\n\nBinnen de taxshelter kan een producent/productiehuis zelf investeerders zoeken, maar je kan hiervoor ook beroep doen op een gespecialiseerde, intermediaire organisatie (een tussenpersoon). Deze tussenpersoon moet erkend zijn door de minister van Financiën.\n\nOok vzw's kunnen gebruik maken van deze regelingen. Zij zullen dan wel onderworpen worden aan de vennootschapsbelasting voor het aanslagjaar verbonden aan een belastbaar tijdperk waarin ze een raamovereenkomst hebben gesloten, en voor de drie daaropvolgende aanslagjaren.\n\n## Wat komt in aanmerking\n\n##### Tax Shelter Audiovisuele werken\n\nHet moet gaan om erkende Europese audiovisuele werken. Dit omvat de volgende werken:\n\n- een fictiefilm (lange, gemiddelde en korte duurtijd), een documentaire, een animatiefilm of een kortfilm voor bioscopen;\n- een lange fictiefilm voor televisie (mogelijk opgedeeld in afleveringen);\n- een fictieserie, animatieserie, kinderreeks of documentaire bedoeld voor televisie;\n- een kinder- of jeugdreeks.\n\n##### Tax Shelter Podiumkunsten\n\nHet moet gaan om nieuwe podiumproducties erkend als Europees podiumwerk. Dit zijn live opvoeringen van theater, circus, straattheater, opera, klassieke muziek, dans of muziektheater, met inbegrip van musical en ballet, evenals de productie van een totaalspektakel.\n\n##### Tax Shelter Videospellen\n\nDe ontwikkeling en de productie van videogames moet de kernactiviteit van de onderneming zijn. De opbrengsten door de productie- en exploitatie van videospellen moeten minstens 50 procent van de totale opbrengsten uitmaken. Zo niet wordt vermoed dat games maken niet de hoofdactiviteit is. Een bedrijf kan dat vermoeden weerleggen door aan te tonen dat zijn kosten voornamelijk worden gemaakt bij de productie en exploitatie van videogames.\n\n##### Erkenning\n\nDe audiovisuele werken, podiumkunsten en videospellen moeten erkend zijn door de bevoegde diensten van de Vlaamse, Franse of Duitstalige Gemeenschap. Voor een erkenning binnen de Vlaamse Gemeenschap vind je meer informatie op de website van Cultuurloket: [Tax shelter audiovisuele werken, podiumkunsten en gaming](https://www.cultuurloket.be/kennisbank/aanvullende-financiering/tax-shelter-audiovisuele-werken-podiumkunsten-en-gaming). En op de website van het departement CJM: [Taxshelter](https://www.vlaanderen.be/cjm/nl/cultuur/cultuur-en-economie/aanvullende-financiering/taxshelter)\n\n## Tax Shelterattest en belastingvrijstelling\n\nEen investeerder prefinanciert een Europese productie door een (toekomstig) **fiscaal Taxshelterattest** te kopen van een producent/productiehuis via het sluiten van een raamovereenkomst.\n\nHij dient de sommen binnen de drie maanden na het ondertekenen van deze raamovereenkomst over te maken aan de producent/productiehuis.\n\nIn ruil hiervoor krijgt hij een voorlopige **belastingvrijstelling** op de betaalde sommen. Mogelijk ontvangt de investeerder naast de fiscale vrijstelling van de fiscus ook een vergoeding van de producent/productiehuis.\n\nDe producent/productiehuis geeft de geïnvesteerde sommen binnen de wettelijk vastgelegde termijnen uit aan de productie. Er moeten voor minstens 90% uitgaven in België gedaan worden en hiervan moet 70% bestaan uit rechtstreekse uitgaven. Dit zijn kosten verbonden met de creatieve en technische productie van het werk. Onrechtstreekse uitgaven met betrekking tot de administratie, financiële organisatie en begeleiding van de productie kunnen voor 30% van de totale uitgaven in België in rekening gebracht worden.\n\n## Bijkomende voorwaarden\n\nMeer informatie over de percentages van de belastingvrijstelling en over de bijkomende voorwaarden kan je raadplegen op de website van Cultuurloket: [Tax Shelter audiovisuele werken, podiumkunsten en gaming](https://www.cultuurloket.be/kennisbank/aanvullende-financiering/tax-shelter-audiovisuele-werken-podiumkunsten-en-gaming).\n\n## Blijf op de hoogte\n\nWil je op de hoogte blijven van wijzigingen van deze maatregel en andere maatregelen in de Subsidiedatabank? Dat kan via de gratis ' [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank)'.\n\n### Samengevat\n\nVoor wie\n\nondernemingen die investeren in Europees audiovisuele werken, podiumkunsten of videospellen\n\nVoor wat\n\nprefinanciering van een Europese productie door aankoop van een fiscaal Tax Shelterattest\n\nBelastingvrijstelling\n\nvan 421 % van de betaalde sommen\n\nBen je actief in een culturele of creatieve sector? Bekijk dan ook de rubriek [Ondernemen in de culturele en creatieve sectoren](https://www.vlaio.be/nl/begeleiding-advies/start/starten-de-culturele-en-creatieve-sectoren/wat-zijn-de-culturele-en) op de website van VLAIO. Concrete financieringsplannen? Vertel ons jouw verhaal via het [Financieringskompas](https://www.vlaio.be/nl/financieringskompas) of lees het thema [Financiering](https://www.vlaio.be/nl/begeleiding-advies/financiering) op de website van VLAIO.\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Tax Shelterattest en belastingvrijstelling](#tax-shelterattest-en-belastingvrijstelling)\n- [Bijkomende voorwaarden](#bijkomende-voorwaarden)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Contact\n\nWie als investeerder, producent en/of tussenpersoon nog vragen heeft over fiscaliteit, erkenningen, berekening van het Tax Shelterattest, kan  de dienst Tax Shelter van de Federale Overheidsdienst Financiën contacteren.\n\nVoor vragen als producent m.b.t. de verplichte attesteringen door de Vlaamse Gemeenschap, kan je terecht bij het Departement Cultuur, Jeugd en Media.\n\nMeer informatie kan je ook terugvinden op de [website van Financiën](https://financien.belgium.be/nl/ondernemingen/vennootschapsbelasting/belastingvoordelen) (Ondernemingen > Vennootschapsbelasting > Belastingvoordelen >Tax Shelter-audiovisuele productie  & Tax Shelter – podiumkunsten) of in de [FAQ betreffende het tax shelter stelsel voor audiovisuele werken](https://eservices.minfin.fgov.be/myminfin-web/pages/fisconet/document/3ca9d6b2-e3e6-4301-a7f1-6ee18d5d2882) en de [FAQ betreffende het tax shelter stelsel voor podiumwerken](https://eservices.minfin.fgov.be/myminfin-web/pages/fisconet/document/c151debb-df99-4555-8674-c80d7a8914f3) op MyMinFin.\n\nFOD Financiën\n\nAfdeling / Dienst\n\nCel Tax Shelter\n\nAdres\n\nGaston Crommenlaan 6 bus 701\n\n9050Gent\n\nBelgië\n\nTelefoon\n\nT [02 572 57 57 (na de keuze van taal, gebruik de directe code: 17466)](tel:025725757%28nadekeuzevantaal%2Cgebruikdedirectecode%3A17466%29)\n\nE-mail\n\n[taxshelter@minfin.fed.be](mailto:taxshelter@minfin.fed.be)\n\nWebsite\n\n[financien.belgium.be/nl/ondernemingen/vennootschapsbelasting/belastingvoordelen…](https://financien.belgium.be/nl/ondernemingen/vennootschapsbelasting/belastingvoordelen/tax-shelter-audiovisuele-productie#q6)\n\nDepartement Cultuur, Jeugd en Media (Vlaamse Overheid)\n\nAfdeling / Dienst\n\nAfdeling Cultuur en Media (postadres)\n\nAdres\n\nKoning Albert II laan 15 bus 266\n\n1210Brussel\n\nBelgië\n\nTelefoon\n\nT [02 553 46 61](tel:025534661)\n\nE-mail\n\n[taxshelter@vlaanderen.be](mailto:taxshelter@vlaanderen.be)\n\nWebsite\n\n[www.vlaanderen.be/cjm/nl/cultuur/cultuur-en-economie/aanvullende-financiering/t…](https://www.vlaanderen.be/cjm/nl/cultuur/cultuur-en-economie/aanvullende-financiering/taxshelter)\n\n## Ook interessant\n\n[**Films, series, games en interactief werk: subsidies via VAF**\\\\\n\\\\\nHet VAF geeft financiële steun aan de audiovisuele sector voor de productie van films, series, games en interactief werk, vanaf het scenario tot de ...\\\\\n\\\\\nLees meer\\\\\n\\\\\nEen steunmaatregel van Vlaams Audiovisueel Fonds (VAF)](/nl/subsidies-financiering/subsidiedatabank/films-series-games-en-interactief-werk-subsidies-vaf)\n\n[**Film: steun via Screen Flanders**\\\\\n\\\\\nAudiovisuele filmproducties die een deel van hun budget in het Vlaamse Gewest spenderen, kunnen een terugbetaalbaar voorschot bekomen van max. € 400 ...\\\\\n\\\\\nLees meer\\\\\n\\\\\nEen steunmaatregel van VLAIO](/nl/subsidies-financiering/subsidiedatabank/film-steun-screen-flanders)\n\n[iframe](https://consentcdn.cookiebot.com/sdk/bc-v4.min.html)![Cookiebot session tracker icon loaded](https://imgsct.cookiebot.com/1.gif?dgi=4612ee89-0473-4a1f-85e0-850239ef73a3)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/tax-shelter-audiovisuele-werken-podiumkunsten-en-videogames",
      "title": "Tax Shelter audiovisuele werken, podiumkunsten en videogames | VLAIO"
    }
  },
  {
    "markdown": "# Doelgroepvermindering voor laaggeschoolde jongeren-Vlaanderen\n\nLaatst gewijzigd op 1 jul 2024 ( [Alle wijzigingen](/nl/subsidies-financiering/subsidiedatabank/wijzigingen/237))\n\nGeen aanvraag meer mogelijk\n\n\n### Samengevat\n\nVoor wie\n\nondernemingen\n\nVoor wat\n\ntewerkstelling van laaggeschoolde jongeren\n\nRSZ-korting\n\nvolledige vrijstelling gedurende 8 kwartalen\n\n- [Wie komt in aanmerking](#wie-komt-in-aanmerking)\n- [Omvang steun](#omvang-steun)\n- [Cumulatie](#cumulatie)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Wat houdt de maatregel in\n\nDeze doelgroepvermindering kent een lastenverlaging toe aan werkgevers die laaggeschoolde werknemers in dienst nemen. Ze bestaat uit een korting op de socialezekerheidsbijdragen die de werkgever normaal gezien moet betalen voor deze werknemers.\n\n1\\. De doelgroepvermindering voor **leerlingen in een alternerende opleiding** én de doelgroepvermindering voor **deeltijds werkende jongeren** uit het beroepssecundair onderwijs werden **stopgezet vanaf 1 juli 2023**. Deze maatregelen werden vervangen door de [Premie kwalificerend werkplekleren](https://www.vlaio.be/nl/subsidies-financiering/subsidiedatabank/premie-kwalificerend-werkplekleren).\n\n2. De doelgroepvermindering voor **laaggeschoolde jongeren** werd **stopgezet vanaf 1 juli 2024** (beslissing van de Vlaamse Regering van 27 oktober 2023). Als de werknemer in dienst trad vóór 1 juli 2024 dan blijft de vermindering voor de volledige duurtijd van 8 kwartalen behouden.\n\n## Wie komt in aanmerking\n\n##### Werkgever\n\nElke werkgever die gevestigd is in het Vlaamse Gewestkomt voor deze doelgroepvermindering in aanmerking (private profitsector, private non-profitsector, overheid).\n\n##### Werknemer\n\nDe werkgever kan genieten van een RSZ korting bij de aanwerving van laaggeschoolde jongeren:\n\n- jonger dan 25 jaar op de laatste dag van het kwartaal van de aanwerving;\n- de jongere is niet meer voltijds leerplichtig;\n- de jongere wordt tewerkgesteld met minstens een halftijdse arbeidsovereenkomst, vast of tijdelijk in een vestigingseenheid gelegen in het Vlaams Gewest;\n- de jongere moet bij de VDAB een loopbaanportfolio hebben aangemaakt waarin de studiegegevens vermeld worden;\n- de jongere is laaggeschoold:\n  - geen studiegetuigschrift van het zesde leerjaar secundair onderwijs of een diploma secundair onderwijs\n  - hoogstens in het bezit van de volgende getuigschriften:\n    - lager onderwijs\n    - eerste graad secundair onderwijs aso, bso, kso of tso\n    - tweede graad secundair onderwijs aso, bso, kso of tso\n    - leertijd\n    - deeltijds beroepssecundair onderwijs\n    - getuigschrift of attest buitengewoon secundair onderwijs: opleidingsvormen 1, 2 en 3;\n- voldoen aan de volgende loongrens:\n  - Het eerste jaar moet het kwartaalloon lager zijn dan € 7.500;\n  - Het tweede jaar moet het lager zijn dan € 8.100.\n\n## Omvang steun\n\nDe werkgever kan gedurende acht kwartalen genieten van een vermindering van de werkgeversbijdragen die hij bovenop het loon van de jongere is verschuldigd. Het bedrag van die korting varieert in functie van de categorie.\n\n|     |     |\n| --- | --- |\n| ##### Type jongere | ##### gedurende 8 kwartalen |\n| ##### Laaggeschoold | volledige vrijstelling van de socialezekerheidsbijdragen |\n\nDe bedragen hierboven vermeld, gelden enkel voor werknemers die voltijds werken tijdens een volledig kwartaal. Indien de jongere deeltijds werkt of een onvolledig kwartaal dan wordt de korting prorata verminderd, op voorwaarde dat de jongere meer dan 27,5 % presteert of minstens een halftijdse arbeidsovereenkomst heeft.\n\nDe jongere die minder dan halftijds werken in het kwartaal waarvoor je de doelgroepvermindering aanvraagt, moeten in die maanden minstens 27,5% van een normale voltijdse prestatie daadwerkelijk aan het werk zijn.\n\nMeer informatie kan je terugvinden op [www.vlaanderen.be/doelgroepvermindering-voor-laaggeschoolde-jongeren-bedrag-duur-en-cumulaties](https://www.vlaanderen.be/doelgroepvermindering-voor-laaggeschoolde-jongeren/doelgroepvermindering-laaggeschoolde-jongeren-bedrag-duur-en-cumulaties \"(opent in een nieuw venster)\").\n\n## Cumulatie\n\nDeze vermindering kan gecumuleerd worden met de Structurele vermindering en Individueel maatwerk voor werknemers.\n\nU mag de doelgroepvermindering niet combineren met de doelgroepvermindering voor eerste aanwervingen.\n\n## Aanvraagprocedure\n\nDe werkgever moet de gevraagde vermindering met de gepaste code aanduiden op de tewerkstellingslijn in de DmfA of DmfAPPL.\n\nMeer informatie kan je terugvinden op[www.vlaanderen.be/doelgroepvermindering-voor-laaggeschoolde-jongeren](https://www.vlaanderen.be/doelgroepvermindering-voor-laaggeschoolde-jongeren \"(opent in een nieuw venster)\").\n\n## Blijf op de hoogte\n\nWil je op de hoogte blijven van wijzigingen van deze maatregel en andere maatregelen in de Subsidiedatabank? Dat kan via de gratis ' [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank)'.\n\n### Samengevat\n\nVoor wie\n\nondernemingen\n\nVoor wat\n\ntewerkstelling van laaggeschoolde jongeren\n\nRSZ-korting\n\nvolledige vrijstelling gedurende 8 kwartalen\n\n- [Wie komt in aanmerking](#wie-komt-in-aanmerking)\n- [Omvang steun](#omvang-steun)\n- [Cumulatie](#cumulatie)\n- [Aanvraagprocedure](#aanvraagprocedure)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Contact\n\nVoor meer informatie kan je terecht bij het Departement WSE op onderstaande website.\n\nMeer technische informatie over deze maatregel is terug te vinden op de RSZ-website in de [Administratieve instructies RSZ > Jonge werknemers - Vlaanderen](https://www.socialsecurity.be/employer/instructions/dmfa/nl/latest/instructions/deductions/structuralreduction_targetgroupreductions/youngworkers_vl.html \"(opent in een nieuw venster)\").\n\nDepartement Werk en Sociale Economie (Vlaamse overheid)\n\nAfdeling / Dienst\n\nDoelgroepverminderingen\n\nAdres\n\nKoning Albert II laan 35 bus 20\n\n1030Brussel\n\nBelgië\n\nTelefoon\n\nT [02 553 08 61](tel:025530861)\n\nE-mail\n\n[doelgroepkortingen@vlaanderen.be](mailto:doelgroepkortingen@vlaanderen.be)\n\nWebsite\n\n[www.vlaanderen.be/doelgroepvermindering-voor-laaggeschoolde-jongeren](https://www.vlaanderen.be/doelgroepvermindering-voor-laaggeschoolde-jongeren \"(opent in een nieuw venster)\")\n\nRijksdienst voor Sociale Zekerheid (RSZ)\n\nAdres\n\nVictor Hortaplein 11\n\n1060Brussel\n\nBelgië\n\nTelefoon\n\nT [02 511 51 51](tel:025115151)\n\nWebsite\n\n[www.socialsecurity.be](https://www.socialsecurity.be/ \"(opent in een nieuw venster)\")\n\n## Ook interessant\n\n[**Voordelige opleidingstrajecten op de werkvloer**\\\\\n\\\\\nDe overheid heeft verschillende stage- en/of opleidingstrajecten gecreëerd op de werkvloer. Dit voor zowel leerplichtige als niet-leerplichtige ...\\\\\n\\\\\nLees meer\\\\\n\\\\\nEen steunmaatregel van de Vlaamse overheid](/nl/subsidies-financiering/subsidiedatabank/voordelige-opleidingstrajecten-op-de-werkvloer)\n\n[**Structurele vermindering**\\\\\n\\\\\nDit is een automatische trimestriële vermindering van de werkgeversbijdragen voor alle werknemers in de private sector die volledig aan de sociale ...\\\\\n\\\\\nLees meer\\\\\n\\\\\nEen steunmaatregel van Rijksdienst voor Sociale Zekerheid (RSZ)](/nl/subsidies-financiering/subsidiedatabank/structurele-vermindering)\n\n[**Individuele beroepsopleiding in de onderneming (IBO)**\\\\\n\\\\\nOndernemingen kunnen tegen gunstige voorwaarden een werkzoekende zelf opleiden binnen de onderneming. Afhankelijk van de te ontwikkelen competenties ...\\\\\n\\\\\nLees meer\\\\\n\\\\\nEen steunmaatregel van VDAB](/nl/subsidies-financiering/subsidiedatabank/individuele-beroepsopleiding-de-onderneming-ibo)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/doelgroepvermindering-voor-laaggeschoolde-jongeren-vlaanderen",
      "title": "Doelgroepvermindering voor laaggeschoolde jongeren-Vlaanderen | VLAIO"
    }
  },
  {
    "markdown": "# Europese Structuur- en investeringsfondsen (ESIF)\n\n[Download als PDF](/nl/download/pdf?file=generated-pdf/maatregelfiche-europese_structuur-_en_investeringsfondsen_esif-3048.pdf)\n\nLaatst gewijzigd op 7 okt 2024 ( [Alle wijzigingen](/nl/subsidies-financiering/subsidiedatabank/wijzigingen/3048))\n\n### Samengevat\n\nVoor wie\n\nondernemingen & organisaties\n\nVoor wat\n\ninvesteringen, opleiding, tewerkstelling, enz\n\nSubsidies\n\nsteun varieert per fonds en projectoproep\n\n- [Europees Fonds voor regionale ontwikkeling (EFRO)](#europees-fonds-voor-regionale-ontwikkeling-efro--)\n- [Europees Sociaal Fonds Plus (ESF+)](#europees-sociaal-fonds-plus-esf)\n- [Europees Landbouwfonds voor Plattelandsontwikkeling (ELFPO)](#europees-landbouwfonds-voor-plattelandsontwikkeling-elfpo)\n- [Europees Fonds voor maritieme zaken en visserij en aquacultuur (EFMZVA)](#europees-fonds-voor-maritieme-zaken-en-visserij-en-aquacultuur-efmzva)\n- [Blijf op de hoogte](#blijf-op-de-hoogte)\n- [Contact](#contact)\n\n## Wat houdt de maatregel in\n\nVia de Europese Structuur- en investeringsfondsen (ESI-fondsen) stelt de Europese overheid financiële middelen ter beschikking aan de lidstaten om hun economie te versterken.\n\nIn Vlaanderen zijn er 4 fondsen actief: Europees Fonds voor regionale ontwikkeling (EFRO), Europees Sociaal Fonds (ESF), Europees Landbouwfonds voor Plattelandsontwikkeling (ELFPO) en het Europees Fonds voor maritieme zaken en visserij (EFMZV).\n\nDe begunstigden van deze Europese steun zijn vaak overheidsinstanties of andere organisaties. Soms zijn er echter ook subsidiemogelijkheden voor ondernemingen. Dit varieert sterk per fonds.\n\n## Europees Fonds voor regionale ontwikkeling (EFRO)\n\n##### Wat komt in aanmerking\n\nHet Europees Fonds voor regionale ontwikkeling (EFRO) heeft als doel de economische en sociale cohesie in de Europese Unie te versterken door te zorgen voor evenwicht tussen de regio's. De investeringen van EFRO zijn steeds gericht op enkele belangrijke prioriteitsgebieden. Afhankelijk van de regio wordt bepaald welke EFRO-middelen aan deze prioriteiten moeten worden toegewezen.\n\nBinnen EFRO wordt er ook steun toegekend in het kader van de programma's voor Europese Territoriale Samenwerking, beter gekend onder de benaming Interreg.\n\n##### Hoe verloopt de financiering\n\nElke nationale of regionale overheid stelt een operationeel programma op voor de lopende financieringsperiode, waarin staat hoe het geld zal worden uitgegeven binnen de vooropgestelde doelstellingen. Als de Commissie dit plan goedkeurt, mag de nationale of regionale overheid bepalen welke projecten hoeveel geld krijgen.\n\nHet Vlaamse EFRO-programma wordt beheerd door de Afdeling Europese programma's van VLAIO (Managementautoriteit).\n\nMeer informatie over EFRO Vlaanderen 2021-2027 kan je vinden op de website van VLAIO [Nieuwe EFRO programma's voor 2021-2027](https://www.vlaio.be/nl/andere-doelgroepen/europees-fonds-voor-regionale-ontwikkeling/meer-over-de-nieuwe-efro-programmas-0).\n\n##### Wie komt in aanmerking\n\nHet EFRO-programma financiert vooral publieke investeringsprojecten die onrechtstreeks ten goede komen aan de Vlaamse economie. Soms kunnen ook private rechtspersonen eigen investeringsprojecten indienen. Ook is het mogelijk dat de projecten die worden gefinancierd door EFRO een subsidie aanbieden aan bedrijven. Een voorbeeld hiervan in Vlaanderen bij EFRO-Interreg is [CrossRoads](https://www.crossroads2.eu/crossroads \"(opent in een nieuw venster)\").\n\n##### Omvang steun\n\nProjectvoorstellen worden ingediend op basis van projectoproepen, bekend gemaakt via de website [vlaio.be//europees-fonds-voor-regionale-ontwikkeling](https://www.vlaio.be/nl/vlaio-netwerk/europees-fonds-voor-regionale-ontwikkeling). De steunpercentages en bedragen variëren per projectoproep.\n\n##### Meer informatie\n\nMeer informatie kan je terugvinden in de Subsidiedatabank bij [EFRO Vlaanderen-Interreg](https://www.vlaio.be/nl/subsidies-financiering/subsidiedatabank/efro-vlaanderen-interreg \"No results\").\n\n[Meer uitgebreide informatie over EFRO Vlaanderen-Interreg vind je hier](https://www.vlaio.be/nl/vlaio-netwerk/europees-fonds-voor-regionale-ontwikkeling).\n\n[Hier vind je EFRO-informatie in andere lidstaten](https://ec.europa.eu/regional_policy/nl/funding/erdf/ \"(opent in een nieuw venster)\").\n\n## Europees Sociaal Fonds Plus (ESF+)\n\n##### Wat komt in aanmerking\n\nHet Europees Sociaal Fonds Plus (ESF+) is voor de EU het belangrijkste instrument voor het investeren in mensen. In de periode 2021-2027 zal het ESF+ een zeer belangrijke bijdrage leveren aan het EU-beleid en structurele hervormingen op de gebieden werkgelegenheid, sociale zaken, onderwijs en vaardigheden.\n\nHet ESF+ bundelt vier, in de programmeringsperiode 2014-2020 nog onafhankelijke financieringsinstrumenten: het Europees Sociaal Fonds (ESF), het Fonds voor Europese hulp aan de meest behoeftigen (FEAD), het jongerenwerkgelegenheidsinitiatief en het Europees programma voor werkgelegenheid en sociale innovatie (EaSI).\n\n##### Hoe verloopt de financiering\n\nDe ESF+-steun zal voornamelijk via de lidstaten lopen, waarbij de Commissie niet meer dan een toezichthoudende rol speelt. De steun kan op twee manieren worden verleend:\n\n- via het [onderdeel gedeeld beheer](https://ec.europa.eu/european-social-fund-plus/en/shared-management \"(opent in een nieuw venster)\"), d.w.z beheer door de lidstaten in partnerschap met de Commissie.\n- via het [onderdeel werkgelegenheid en sociale innovatie (EaSI)](https://ec.europa.eu/european-social-fund-plus/en/esf-direct-easi \"(opent in een nieuw venster)\"), beheerd door de Commissie.\n\nDe lidstaten kunnen in grote mate beslissen hoe zij de uitvoering van ESF+ wensen te organiseren. In samenspraak met de Commissie kunnen de lidstaten ervoor kiezen slechts één nationaal ESF+-programma te hebben, ESF+ uit te voeren via een reeks regionale programma’s of beide benaderingen te combineren. Vervolgens zullen de beheersautoriteiten van ESF+ projecten selecteren op basis van hun relevantie voor nationale en/of regionale programma’s.\n\nIn het Vlaams Gewest is Europa WSE van het Departement Werk en Sociale Economie (Vlaamse overheid) de beheersautoriteit van ESF+.\n\nHet programma Europees Sociaal Fonds (ESF+) 2021-2027 voor Vlaanderen werd gelanceerd in september 2022. Meer details kan je vinden op de website [www.europawse.be](https://www.europawse.be/ \"(opent in een nieuw venster)\").\n\n##### Wie komt in aanmerking\n\nAfhankelijk van de projectoproepen kunnen soms publieke of soms privaatrechtelijke organisaties en ondernemingen projecten indienen.\n\n##### Omvang steun\n\nOp basis van projectoproepen kan je bij Europa WSE projectvoorstellen indienen. De steunpercentages en bedragen verschillen per oproep. Informatie over de lopende programma's kan je terugvinden op [www.europawse.be/praktische-info/openstaande-oproepen](https://www.europawse.be/praktische-info/openstaande-oproepen \"(opent in een nieuw venster)\"). Europa WSE organiseert per oproep doorgaans verscheidene infosessies, terug te vinden op dezelfde pagina.\n\n##### Meer informatie\n\nMeer informatie kan je terugvinden in de Subsidiedatabank bij [Europees Sociaal Fonds Plus (ESF+)](https://www.vlaio.be/nl/subsidies-financiering/subsidiedatabank/europees-sociaal-fonds).\n\n[Meer uitgebreide informatie over Europa WSE](https://www.europawse.be/ \"(opent in een nieuw venster)\").\n\n[Hier vind je meer informatie over ESF+ in de andere regio's en lidstaten](https://ec.europa.eu/european-social-fund-plus/nl \"(opent in een nieuw venster)\").\n\n## Europees Landbouwfonds voor Plattelandsontwikkeling (ELFPO)\n\n##### Wat komt in aanmerking\n\nHet nieuwe Gemeenschappelijk Landbouwbeleid (GLB) start op 1 januari 2023 (in 2021 en 2022 waren er overgangsmaatregelen). Het ondersteunt de vitaliteit en economische levensvatbaarheid van het platteland met financiering en maatregelen voor plattelandsontwikkeling. Het bestaat uit 2 pijlers:\n\n- Pijler 1 (gefinancierd uit het Europees Landbouwgarantiefonds) omvat directe steun en gemeenschappelijke marktordening (met hierin de sectorale steun voor groenten en fruit en voor bijenteelt)\n- Pijler 2 (gefinancierd door het Europees Landbouwfonds voor Plattelandsontwikkeling) ondersteunt pijler 1 door de sociale, ecologische en economische duurzaamheid van het platteland te verbeteren.\n\nDaarnaast bestaan er nog aanvullende programma's zoals [LEADER](https://www.vlm.be/nl/themas/platteland/Leader/Paginas/default.aspx \"(opent in een nieuw venster)\").\n\n##### Hoe verloopt de financiering\n\nVoor de periode (2023-2027) stelden de lidstaten en de regio's zelf een GLB Strategisch Plan op basis van de 9 specifieke doelstellingen waar het nieuwe GLB moet op inspelen (zie [lv.vlaanderen.be > Beleid > Wat is het Vlaams-GLB Strategisch plan?](https://lv.vlaanderen.be/beleid/landbouwbeleid-eu/gemeenschappelijk-landbouwbeleid-glb/2023-2027-algemeen-kader \"(opent in een nieuw venster)\")). Daarnaast is er ook een horizontale doelstelling: landbouw en plattelandsgebieden moderniseren door kennisstimulering en -deling, innovatie en digitalisering en door betere toegang tot onderzoek, innovatie, kennisuitwisseling en scholing.\n\nVoor de realisatie van pijler 2 krijgt Vlaanderen jaarlijks Europese middelen die worden aangevuld met Vlaamse cofinanciering.\n\nIn Vlaanderen treedt de Departement Landbouw en Visserij op als beheerautoriteit voor het programma.\n\n##### Wie komt in aanmerking\n\nAfhankelijk van de maatregelen kunnen zowel publieke als privaatrechtelijke organisatie en ondernemingen projecten indienen.\n\n##### Omvang steun\n\nDe meeste maatregelen zijn gericht op de land- en tuinbouw sector. Daarnaast verstrekt ELFPO ook steun aan natuurprojecten en plattelandsprojecten.\n\n##### Meer informatie\n\nMeer informatie kan je terugvinden in de Subsidiedatabank bij [Landbouw en tuinbouw: investerings- en innovatiesteun](https://www.vlaio.be/nl/subsidies-financiering/subsidiedatabank/land-en-tuinbouwsector-investeringssteun-vlif), [Land- en tuinbouwsector: bedrijfssubsidies](https://www.vlaio.be/nl/subsidies-financiering/subsidiedatabank/land-en-tuinbouwsector-bedrijfssubsidies), [LEADER: steunmogelijkheden voor plattelandsontwikkeling](https://www.vlaio.be/nl/subsidies-financiering/subsidiedatabank/leader-steunmogelijkheden-voor-plattelandsontwikkeling), [Duurzame bedrijfshuisvesting en -omgeving: steun](https://www.vlaio.be/nl/subsidies-financiering/subsidiedatabank/vergroening-en-verduurzaming-van-de-bedrijfsomgeving).\n\nHet Departement Land- en tuinbouw (Vlaamse overheid) beschikt over een [GLB -subsidiewijzer](https://www.vlaamsruraalnetwerk.be/glb-subsidiewijzer \"(opent in een nieuw venster)\") waar je al de GLB-subsidies kan terugvinden.\n\n[Meer informatie over ELFPO in de andere regio's en lidstaten](https://agriculture.ec.europa.eu/common-agricultural-policy_nl \"(opent in een nieuw venster)\").\n\n## Europees Fonds voor maritieme zaken en visserij en aquacultuur (EFMZVA)\n\n##### Wat komt in aanmerking\n\nHet Europees Fonds voor maritieme zaken en visserij en aquacultuur (EFMZVA) is de opvolger van het EMFVZ voor de periode 2021-2027. Het EFMZVA zal inzetten op drie Europese prioriteiten, waarmee het een bijdrage zal leveren aan het bereiken van de doelstellingen van het Europees gemeenschappelijk visserij beleid (GVB) en de Europese Green Deal, rekening houdend met de specifieke regionale moeilijkheden en behoeften. Volgende Europese prioriteiten werden opgenomen in het Belgisch programma:\n\n- Europese prioriteit 1 zal inzetten op het bevorderen van een duurzame visserij en het herstel en de instandhouding van aquatische biologische rijkdommen;\n- Europese prioriteit 2 zal inzetten op het bevorderen van duurzame aquacultuuractiviteiten en van verwerking en afzet;\n- Europese prioriteit 3 zal inzetten op het versterken van de lokale visserij- en aquacultuurgemeenschappen in de Vlaamse kustzone: deze vernieuwing ten opzichte van de vorige programmeringsperiode 2014 – 2020 voorziet in de mogelijkheid voor de kust-gebonden gemeenschappen om een lokale actiegroep op te richten die een eigen strategie kan ontwikkelen en beheren om de lokale uitdagingen en opportuniteiten bottom-up aan te pakken.\n\n##### Hoe verloopt de financiering\n\nElk land krijgt een deel van de begroting van het fonds toegewezen, op basis van de omvang van de visserijsector in dat land. Elk land stelt dan een operationeel programma op, rekening houdend met bepaalde prioriteiten, waarin staat hoe het geld zal worden uitgegeven. Als de Commissie dit plan goedkeurt, mag de nationale overheid bepalen welke projecten geld krijgen. Ook hier voorzien de (regionale) overhedentot op bepaalde hoogte cofinanciering met Vlaamse overheidsmiddelen.\n\nIn Vlaanderen treedt de Departement Landbouw en Visserij op als beheerautoriteit voor het programma.\n\nHet EFMZVA (2021-2027) werd op 19 december 2022 goedgekeurd door Europa.\n\n##### Wie komt in aanmerking\n\nHet EFMZVA richt zich tot bedrijven alsook organisaties en onderzoeksinstellingen actief in de visserij- en aquacultuursector.\n\n##### Omvang steun\n\nDe ondersteuning van het EFMZVA bedraagt meestal 50% van de aanvaardbare projectkosten.\n\n##### Meer informatie\n\nMeer informatie kan je terugvinden in de Subsidiedatabank bij [Visserij- en aquacultuursector steunmogelijkheden (FIVA en EFMZVA)](https://www.vlaio.be/nl/subsidies-financiering/subsidiedatabank/visserij-en-aquacultuursector-steunmogelijkheden-fiva-en).\n\n[Hier vind je meer uitgebreide informatie over de maatregelen](https://lv.vlaanderen.be/visserij/financiele-steun-visserij/praktische-informatie-over-steunaanvragen-nieuw-programma \"(opent in een nieuw venster)\").\n\n[Meer informatie over EFMZ in de andere regio's en lidstaten vind je hier](https://oceans-and-fisheries.ec.europa.eu/index_en \"(opent in een nieuw venster)\").\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank).\n\n### Samengevat\n\nVoor wie\n\nondernemingen & organisaties\n\nVoor wat\n\ninvesteringen, opleiding, tewerkstelling, enz\n\nSubsidies\n\nsteun varieert per fonds en projectoproep\n\n- [Europees Fonds voor regionale ontwikkeling (EFRO)](#europees-fonds-voor-regionale-ontwikkeling-efro--)\n- [Europees Sociaal Fonds Plus (ESF+)](#europees-sociaal-fonds-plus-esf)\n- [Europees Landbouwfonds voor Plattelandsontwikkeling (ELFPO)](#europees-landbouwfonds-voor-plattelandsontwikkeling-elfpo)\n- [Europees Fonds voor maritieme zaken en visserij en aquacultuur (EFMZVA)](#europees-fonds-voor-maritieme-zaken-en-visserij-en-aquacultuur-efmzva)\n- [Blijf op de hoogte](#blijf-op-de-hoogte)\n- [Contact](#contact)\n\n## Contact\n\nOp de website van VLAIO [EU Funding Overview](https://eufundingoverview.be/ \"(opent in een nieuw venster)\") kan je ook korte informatie vinden over de verschillende fondsen: [European Regional Development Fund/ERDF](https://eufundingoverview.be/funding/european-regional-development-fund-erdf-european-structural-and-investment-funds \"(opent in een nieuw venster)\") (EFRO), [European Social Fund /ESF-ESF+](https://eufundingoverview.be/funding/european-social-fund-esf \"(opent in een nieuw venster)\") (ESF), [European agricultural fund for rural development /EAFRD](https://eufundingoverview.be/funding/european-agricultural-fund-for-rural-development-eafrd-european-structural-and-investment-funds \"(opent in een nieuw venster)\") (ELFPO) en [European Maritime and Fisheries Fund/EMFF](https://eufundingoverview.be/funding/european-maritime-and-fisheries-fund-emff-european-structural-and-investment-funds \"(opent in een nieuw venster)\") (EFMZ).\n\nJe vindt er ook informatie over het 5de ESIF fonds: Cohesiefonds [Cohesion Fund (CF)](https://eufundingoverview.be/funding/cohesion-fund-cf-european-structural-and-investment-funds \"(opent in een nieuw venster)\"). Dit fonds richt zich tot lidstaten met een bruto binnenlands product per inwoner dat lager is dan 90% van het EU-gemiddelde.\n\nVoor meer informatie kan je ook terecht bij de volgende Vlaamse overheidsinstanties.\n\nAgentschap Innoveren & Ondernemen\n\nAfdeling / Dienst\n\nAfdeling Europese programma's\n\nAdres\n\nKoning Albert II-laan 35 bus 12\n\n1030Brussel\n\nBelgië\n\nTelefoon\n\nT [02 553 38 63](tel:025533863)\n\nE-mail\n\n[economie.europa@vlaanderen.be](mailto:economie.europa@vlaanderen.be)\n\nWebsite\n\n[vlaio.be/europees-fonds-voor-regionale-ontwikkeling](https://www.vlaio.be/nl/andere-doelgroepen/europees-fonds-voor-regionale-ontwikkeling)\n\nDepartement Werk en Sociale Economie (Vlaamse overheid)\n\nAfdeling / Dienst\n\nESF\n\nAdres\n\nKoning Albert II-laan 35 bus 20\n\n1030Brussel\n\nBelgië\n\nTelefoon\n\nT [02 552 83 51](tel:025528351)\n\nE-mail\n\n[marjolein.vandenbroeck@wse.vlaanderen.be](mailto:marjolein.vandenbroeck@wse.vlaanderen.be)\n\nWebsite\n\n[www.esf-vlaanderen.be](http://www.esf-vlaanderen.be/ \"(opent in een nieuw venster)\")\n\nDepartement Landbouw & Visserij (Vlaamse overheid)\n\nAfdeling / Dienst\n\nCommunicatie Landbouw en Visserij\n\nAdres\n\nKoning Albert II-Laan 35, bus 40\n\n1030Brussel\n\nBelgië\n\nTelefoon\n\nT [02 552 77 72](tel:025527772)\n\nE-mail\n\n[communicatie@lv.vlaanderen.be](mailto:communicatie@lv.vlaanderen.be)\n\nWebsite\n\n[lv.vlaanderen.be/nl/landbouwbeleid/plattelandsontwikkeling/pdpo-iii-maatregelen](https://lv.vlaanderen.be/nl/landbouwbeleid/plattelandsontwikkeling/pdpo-iii-maatregelen \"(opent in een nieuw venster)\")\n\nDepartement Landbouw & Visserij (Vlaamse overheid)\n\nAfdeling / Dienst\n\nFinancieringinstrument voor de Vlaamse Visserij- en aquacultuursector (FIVA)\n\nAdres\n\nKoning Albert I-laan 1.2 bus 101\n\n8200Brugge\n\nBelgië\n\nTelefoon\n\nT [050 24 83 40](tel:050248340)\n\nE-mail\n\n[guy.vanhecke@lv.vlaanderen.be](mailto:guy.vanhecke@lv.vlaanderen.be)\n\nWebsite\n\n[lv.vlaanderen.be/nl/visserij/subsidies-visserij](https://lv.vlaanderen.be/nl/visserij/subsidies-visserij \"(opent in een nieuw venster)\")\n\n[iframe](https://consentcdn.cookiebot.com/sdk/bc-v4.min.html)![Cookiebot session tracker icon loaded](https://imgsct.cookiebot.com/1.gif?dgi=4612ee89-0473-4a1f-85e0-850239ef73a3)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/europese-structuur-en-investeringsfondsen-esif",
      "title": "Europese Structuur- en investeringsfondsen (ESIF) | VLAIO"
    }
  },
  {
    "markdown": "# Cofinanciering\n\n[Download als PDF](/nl/download/pdf?file=generated-pdf/maatregelfiche-cofinanciering-290.pdf)\n\nLaatst gewijzigd op 18 dec 2024 ( [Alle wijzigingen](/nl/subsidies-financiering/subsidiedatabank/wijzigingen/290))\n\n### Samengevat\n\nVoor wie\n\nkmo's & vzw's met economische activiteit\n\nVoor wat\n\ncofinanciering van investeringen & werkkapitaal\n\nAchtergestelde lening\n\nvan max. € 350.000 aan 3,5%\n\nConcrete financieringsplannen? Vertel ons jouw verhaal via het [Financieringskompas](https://www.vlaio.be/nl/financieringskompas) of lees het thema [Financiering](https://www.vlaio.be/nl/begeleiding-advies/financiering) op de website van VLAIO.\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Wat zijn de financieringsvoorwaarden](#wat-zijn-de-financieringsvoorwaarden)\n- [Waarborgen](#waarborgen)\n- [Automatische Cofinanciering](#automatische-cofinanciering)\n- [Cumulatie](#cumulatie)\n- [Aanvraagprocedure](#aanvraagprocedure)\n- [Evaluatieprocedure](#evaluatieprocedure)\n- [Uitbetaling](#uitbetaling)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n- [Coaching en advies](#initiatieven)\n\n## Wat houdt de maatregel in\n\nDe Cofinanciering van PMV (vroeger PMV/z) is een achtergestelde lening van maximum € 350.000, bestemd voor starters en bestaande kmo's in hoofdberoep (behalve student-zelfstandige). De lening wordt altijd gecombineerd met een cofinanciering, ofwel van een kredietinstelling, investeringsfonds, crowdfundingplatform of netwerk van investeerders, waarmee PMV een samenwerkingsovereenkomst heeft. Een cofinanciering door meerdere van voornoemde partijen is ook mogelijk. De cofinancier moet instaan voor minstens 20% van de globale financieringsbehoefte. PMV komt tussen voor maximaal 50% van de globale investeringsbehoeften. De looptijd bedraagt drie tot tien jaar en de vaste intrestvoet 3,5%.\n\nOok vzw's met een economische activiteit komen in aanmerking.\n\nVoor innovatieve startende en jonge bedrijven zonder positieve cashflow of terugbetaalcapaciteit heeft PMV de ['Cofinanciering voor innovatieve starters'](https://www.vlaio.be/nl/subsidies-financiering/subsidiedatabank/cofinanciering-voor-innovatieve-starters) gecreëerd, een aparte vorm van de Cofinanciering. Het gaat om een lening van maximaal € 150.000 met een looptijd van maximaal vijf jaar en een vaste intrestvoet van 4,5%.\n\nHeb je nood aan meer dan € 350.000 dan heeft PMV de [Cofinanciering+](https://www.vlaio.be/nl/subsidies-financiering/subsidiedatabank/cofinanciering-0). De looptijd bedraagt drie tot tien jaar en de rentevoet 5,25%.\n\nVanaf 2 december 2024 biedt PMV via de banken het nieuwe financieringsinstrument 'Automatische Cofinanciering' aan. Wie in aanmerking komt voor een lening bij de bank, waarmee PMV een samenwerkingsovereenkomst heeft, en bij die lening gebruikmaakt van een [waarborg via PMV](https://www.vlaio.be/nl/subsidies-financiering/subsidiedatabank/waarborgregeling-tot-225-miljoen-euro), kan voortaan aanvullend ook de 'Automatische Cofinanciering' verkrijgen. Deze achtergestelde lening is beperkt tot de helft van het aangevraagde bankkrediet, met een maximum van € 50.000. Het initiatief moet het vooral voor startende en sterk groeiende ondernemers makkelijker maken om meer financiering te mobiliseren om hun groeiplannen waar te maken. Zie nieuwsbericht van PMV [Automatische Cofinanciering bij bankkrediet met waarborg](https://www.pmv.eu/nieuws-item/automatische-cofinanciering-bij-bankkrediet-met-waarborg/) en [deze nieuwe rubriek](https://www.vlaio.be/nl/subsidies-financiering/subsidiedatabank/cofinanciering#automatische-cofinanciering) in deze maatregel.\n\n## Wie komt in aanmerking\n\n##### Ondernemers in hoofdberoep\n\nDe Cofinanciering kan worden aangevraagd door zowel zelfstandigen als rechtspersonen:\n\n- zelfstandigen gevestigd of die zich zullen vestigen in hoofdberoep;\n- rechtspersonen die voldoen aan de Europese kmo-definitie (zie verder), waarvan de drager(s) van het project zich moet(en) vestigen als zelfstandige in hoofdberoep. De drager van het project moet bestuurder en aandeelhouder zijn en het dagelijks management als hoofdactiviteit uitoefenen;\n- beoefenaars van vrije beroepen (met inbegrip van stagiairs indien zij zich vestigen in hoofdberoep);\n- Je dient zelf jouw activiteit of onderneming uit te baten. In geval van aanvraag door een rechtspersoon, dienen de dragers van het project:\n  - (co)-zaakvoerders of (co)-gedelegeerd bestuurders van de vennootschap te zijn;\n  - (gezamenlijk) over een belangrijke participatie in het aandelenkapitaal van de vennootschap te beschikken;\n  - en het (dagdagelijkse) management van de vennootschap als hoofdactiviteit uit te oefenen;\n- als student-zelfstandige kan je ook een Cofinanciering aanvragen. (Dit is het enige statuut dat zich niet dient te vestigen in hoofdberoep om in aanmerking te komen voor deze financiering).\n\nDe aanvrager woont of heeft een maatschappelijke zetel in het Vlaamse Gewest. Ligt de woonplaats of de maatschappelijke zetel van de aanvrager niet in het Vlaamse Gewest, maar hebben de gefinancierde activiteiten een duidelijke toegevoegde waarde voor Vlaanderen, dan kan PMV de kredietaanvraag toch in aanmerking nemen.\n\nVzw's kunnen in aanmerking komen voor zover zij, conform Europees recht, een economische activiteit uitoefenen. Er is sprake van een economische activiteit op het moment dat er goederen of diensten op de markt worden aangeboden.\n\n##### Europese kmo-definitie\n\nEnkel ondernemingen die beantwoorden aan de Europese kmo-definitie kunnen een beroep doen op een lening bij PMV:\n\n- tewerkstelling van minder dan 250 werknemers;\n- een jaaromzet van maximum € 50 miljoen en/of balanstotaal van maximum € 43 miljoen;\n- geen deel uitmaken van een groep die geen kmo is op basis van de regels van de partner- en verbonden ondernemingen voor deelnemingen vanaf 25% (aanbeveling van de Europese Commissie van 6/5/2003).\n\nEen onderneming wordt niet meer als kmo beschouwd indien ze gedurende twee opeenvolgende boekjaren niet meer beantwoordt aan het criterium van tewerkstelling, jaaromzet of balanstotaal. Indien het aantal voltijdse equivalenten echter 250 eenheden of meer bereikt, komt PMV niet tussen, ook al zijn de andere criteria niet overschreden.\n\n##### Uitgesloten sectoren\n\nJe mag als vennootschap of eenmanszaak niet actief zijn in deze uitgesloten activiteiten:\n\n- visserij en aquacultuur;\n- de primaire productie (teelt) van landbouwproducten (bedrijven die naast de teelt ook landbouwproducten verwerken, komen wél in aanmerking voor financiering);\n- wapenhandel, tabak-, gok- of pornografische industrie (kranten-, nacht- en andere winkels waarvan de verkoop van de betrokken producten slechts een beperkt deel van de brutomarge uitmaakt, komen wél in aanmerking voor financiering);\n- activiteiten die illegaal zijn volgens de Belgische of internationale wetgeving;\n- de productie of distributie van gedistilleerde dranken indien minder dan 75% van de productie in Vlaanderen plaatsvindt (kranten-, nacht- en andere winkels waarvan de drankenverkoop slechts een beperkt deel van de brutomarge uitmaakt, komen wél in aanmerking voor financiering);\n- IT voor onrechtmatige toegang tot datanetwerken en illegaal downloaden;\n- klonen van mensen voor research of therapeutische toepassingen;\n- genetisch gemanipuleerde organismen.\n\nBekijk 'alle voorwaarden' in de ['Checklist financiering voor natuurlijke personen' en de 'Checklist financiering voor vennootschappen' op de website van PMV](https://www.pmv.eu/product/cofinanciering/).\n\n## Wat komt in aanmerking\n\n##### Financiering van investeringen en behoefte aan bedrijfskapitaal\n\nDe Cofinanciering is bestemd voor de financiering van materiële, immateriële en financiële investeringen, evenals voor de financiering van de behoefte aan bedrijfskapitaal bij de start of uitbouw van de activiteit.\n\nPMV financiert enkel nieuwe investeringen (ook vervangingsinvesteringen, tweedehandsmateriaal) maar aanvaardt geen aanvragen voor herfinanciering van verbintenissen bij andere kredietinstellingen, noch voor herfinanciering of betaling van andere bestaande schulden, al dan niet achterstallig. Een openstaande schuld van minder dan drie maanden oud op het moment van ontvangst van de aanvraag beschouwt PMV niet als een bestaande schuld.\n\nUitgaven voor onderzoek en ontwikkeling (definitie zie uitsluitingen) komen in principe niet in aanmerking maar een uitzondering is voorzien voor reeds gevestigde ondernemingen met bewezen winstgevendheid en een gezonde financiële structuur. Aanpassingen die gedaan moeten worden aan een (werkend) basisproduct/software in functie van de concrete noden van een klant worden niet als onderzoek en ontwikkeling beschouwd. De producten en/of diensten moeten zich in de commercialisatiefase bevinden (dit is de succesvolle afronding van de testfase, de technische testen van het prototype en dergelijke) en de markttractie dient bewezen te zijn.\n\nIn projecten waar de financiering deels gebeurt via de tussenkomst van een of meerdere business angels, zal ook het innovatief karakter van het project meegenomen worden bij de evaluatie van het dossier, zonder dat dit evenwel een vereiste is (de definitie van 'een project met innovatief karakter' vind je in de [handleiding van de Cofinanciering](https://www.pmv.eu/wp-content/uploads/2024/04/240425-Handleiding-Cofinanciering.pdf) bij rubriek 2. Toegelaten investeringen).\n\nVoor investeringen in onroerende goederen komt PMV enkel tussen voor het beroepsgedeelte van het onroerend goed voor eigen beroepsmatig gebruik. Het beroepsgedeelte van een onroerend goed moet blijken uit een expertiseverslag.\n\n##### Overnamefinanciering\n\nEr kan met de Cofinanciering ook de overname van een handelsfonds gefinancierd worden, dan wel de overname van de aandelen van een bestaande vennootschap. In dat laatste geval moet je de meerderheid van de aandelen overnemen of meerderheidsaandeelhouder worden, en moet je het dagelijks beheer uitoefenen.\n\nDe overname moet ook betrekking hebben op een onderneming die aan de Europese kmo-definitie voldoet.\n\n##### Uitgesloten\n\nJe mag de financiering niet aanwenden voor deze doeleinden:\n\n- de herfinanciering van bestaande schulden die ouder zijn dan drie maanden (voorbeeld: leveranciersschuld) op het moment van de aanvraag van het krediet – bankkredieten worden niet geherfinancierd;\n- de financiering van tradingactiviteiten (de verhandeling van goederen die zich hoofdzakelijk in een import/-exportomgeving afspeelt, al dan niet met een speculatief oogmerk);\n- de financiering van middelen die dienen als onderpand voor (het bekomen van) een waarborg;\n- de financiering van vastgoedprojecten bestemd voor verkoop of verhuur aan derden (financiering van bedrijvencentra, (de uitbating van) hotels, vakantieparken enz. komt wel in aanmerking omwille van verhuurdiensten aan derden op korte termijn, net zoals de financiering van vastgoedprojecten bestemd voor verhuur aan verbonden vennootschappen eveneens in aanmerking komt);\n- de financiering van onderzoek en ontwikkeling (voor reeds bestaande ondernemingen met een bewezen trackrecord van positieve resultaten, kan wel financiering van bedrijfskapitaal voor O&O-doeleinden overwogen worden in het kader van de uitbreiding van de activiteiten);\n- de financiering van producten of diensten die nog niet commercialiseerbaar zijn: de succesvolle afronding van de testfase, de technische testen van het prototype en dergelijke;\n- de financiering van de verwerving van een minderheidsbelang bij de overname van aandelen (de meerderheid van de aandelen moet verworven worden of door het verwerven van bijkomende aandelen, moet de meerderheid bekomen worden);\n- de financiering van de overname van een gedeelte van een handelsfonds (het handelsfonds moet steeds integraal worden overgenomen);\n- de financiering van de oprichting en uitbating van een verkoopnetwerk in het buitenland;\n- de financiering van export;\n- de financiering van verrichtingen waarbij de aanvrager verschijnt aan beide zijden van de verrichting;\n- de financiering van rollend materieel wanneer dat niet aan [bepaalde voorwaarden](https://www.pmv.eu/wp-content/uploads/2024/07/240705-Rollend-materieel.pdf) beantwoordt.\n\nBekijk 'alle voorwaarden' in de ['Checklist financiering voor natuurlijke personen' en de 'Checklist financiering voor vennootschappen' op de website van PMV](https://www.pmv.eu/product/cofinanciering/).\n\n## Wat zijn de financieringsvoorwaarden\n\n##### Maximum bedrag\n\nHet maximumbedrag van de Cofinanciering is gelijk aan het kleinste van de volgende bedragen:\n\n- viermaal de eigen inbreng;\n- 50% van de voor tussenkomst van PMV in aanmerking komende investeringsbehoeften;\n- € 350.000.\n\nDaarnaast gelden volgende criteria:\n\n- de eigen inbreng moet minstens 10% van de globale investeringsbehoefte bedragen;\n- de tussenkomst van de cofinancier (investeringskrediet van de bank, investeringsfonds, netwerk van investeerders, crowdfundingplatform) moet minstens 20% van de globale investeringsbehoefte bedragen.\n\nHet minimumbedrag van de Cofinanciering is € 7.500.\n\n##### Eigen inbreng\n\n**Voor een natuurlijk persoon** is de eigen inbreng het persoonlijk aandeel in geld van de aanvrager in de financiering van het te realiseren investeringsproject. Deze inbreng mag eveneens afkomstig zijn van een [Winwinlening](https://www.vlaio.be/nl/subsidies-financiering/subsidiedatabank/winwinlening) afkomstig van een familielid tot de tweede graad, toegekend aan de aanvrager, of een (converteerbare) lening met enige of eerste vervaldag na de einddatum van het door PMV toegekend krediet.\n\nReeds gedane investeringen kunnen mee in rekening genomen worden als eigen inbreng. Deze investeringen dienen gedocumenteerd te zijn (factuur, in voorkomend geval ook het betalingsbewijs).\n\nDe eigen inbreng komt in aanmerking voor zover deze uiterlijk zes maanden voor de ontvangst van de kredietaanvraag bij PMV heeft plaatsgevonden.\n\n**Voor een rechtspersoon** kan de eigen inbreng worden gerealiseerd op volgende manieren:\n\n- onder de vorm van kapitaal of vermogen al naar gelang de vennootschapsvorm;\n- onder de vorm van achtergestelde (aandeelhouders) leningen. Deze lening dient achtergesteld te worden ten opzichte van de Cofinanciering. De jaarlijkse intrestbetalingen dienen eveneens achtergesteld te worden ten opzichte van de intrestbetalingen aan PMV in het betrokken kalenderjaar. Conversie in kapitaal/vermogen van een converteerbare lening in kapitaal/vermogen is toegelaten zonder voorafgaandelijke toelating van PMV wanneer de bevoegde instanties van de kredietnemer daartoe zouden besluiten;\n- door middel van autofinanciering: onder autofinanciering wordt begrepen de liquide middelen die de onderneming vrij beschikbaar heeft. De liquide middelen worden geacht op korte termijn vrij beschikbaar te zijn voor zover de current ratio groter is dan 1 en dan slechts voor het gedeelte van de vlottende activa dat het vreemd vermogen op korte termijn overtreft. Bovendien moet het gaan om liquide middelen die de onderneming zelf gegenereerd heeft, dus om opgebouwd eigen vermogen, en niet om door de onderneming zelf geleende middelen;\n- een inbreng in natura. Hiervoor zal na goedkeuring van de aanvraag een verslag van een bedrijfsrevisor voorgelegd dienen te worden;\n- een (converteerbare) lening voor zover deze achtergesteld is aan de Cofinanciering en met enige of eerste vervaldag na de einddatum van de toegekende Cofinanciering. Hierbij gelden nog een aantal voorwaarden (zie rubriek 4. Eigen Inbreng in de [handleiding van de Cofinanciering](https://www.pmv.eu/wp-content/uploads/2024/04/240425-Handleiding-Cofinanciering.pdf));\n- een achter te stellen [Winwinlening](https://www.vlaio.be/nl/subsidies-financiering/subsidiedatabank/winwinlening) toegekend aan de aanvrager, afkomstig van een familielid tot de tweede graad van de drager van het project, met enige of eerste vervaldag na de einddatum van het door PMV toegekend krediet;\n\nDe eigen inbreng komt in aanmerking voor zover deze uiterlijk zes maanden voor de ontvangst van de kredietaanvraag bij PMV heeft plaatsgevonden.\n\nDe solvabiliteit na investering zal ten minste 10% moeten bedragen (zie rubriek 5. Solvabiliteit in de [handleiding van de Cofinanciering](https://www.pmv.eu/wp-content/uploads/2024/04/240425-Handleiding-Cofinanciering.pdf)).\n\n##### Looptijd\n\nDe looptijd van de lening is minimaal drie en maximaal tien jaar, afhankelijk van de aard van de investering.\n\nDe looptijd van de begeleidende cofinanciering in de vorm van investeringskredieten mag hoogstens twee jaar korter zijn dan de looptijd van de Cofinanciering.\n\n##### Intrestvoet\n\nDe intrestvoet voor een Cofinanciering bedraagt momenteel 3,5%. Deze is vast voor de voor de ganse duur van de lening.\n\nDe rentevoet wordt verhoogd voor de ganse duur van het krediet met 0,25% indien de periode van vrijstelling van aflossing van kapitaal langer is dan een jaar. Indien de periode van vrijstelling van aflossing van kapitaal langer is dan twee jaar dan wordt de rentevoet verhoogd met 0,50%.\n\n##### Terugbetaling\n\nDe terugbetaling gebeurt door maandelijkse constante aflossingen (kapitaal + intrest).\n\nOp vraag van de ondernemer is ook een vrijstelling in kapitaalsaflossing van één of twee jaar mogelijk. Bij cofinanciering met één of meerdere business angels, waarvan minstens één lid is van een door PMV erkend netwerk van business angels, en een Cofinanciering in het kader van de financiering van een overname kan een aflossingsvrije periode van drie jaar toegekend worden.\n\nDe vrijstellingsperiode begint te lopen vanaf de eerste maand van effectieve opname.\n\n##### Achtergesteld\n\nDoor het achtergestelde karakter van de Cofinanciering, kunnen andere kredietverstrekkers deze beschouwen als een uitbreiding van het eigen vermogen, wat het bekomen van een bankfinanciering in principe gemakkelijker zou moeten maken.\n\nDe Cofinanciering is in geval van samenloop van schuldeisers achtergesteld in recht van betaling aan alle kredieten van financiële instellingen.\n\nDe achterstelling geldt niet wanneer de vordering van PMV opeisbaar wordt vooraleer er samenloop (tussen de schuldeisers) ontstaan is. Dit zal onder meer het geval zijn wanneer PMV haar krediet opzegt vooraleer er faillissement van de kredietnemer is.\n\n##### De-minimis\n\nDeze maatregel valt onder de toepassing van de Europese de-minimisverordening. Door deze verordening mag het totaal aan de-minimissteun dat een onderneming ontvangt over een periode van drie jaar niet meer dan € 300.000 bedragen. Om het bedrag van de de-minimissteun van een Cofinanciering (het zogenaamde Brutosubsidie-equivalent (BSE)) te berekenen dien je de volgende formule te hanteren: BSE = het gemiddelde uitstaande kapitaal (zie hiervoor de aflossingstabel van de Lening) x \\[(referentie-intrestvoet - rente lening) + 6,5%\\]. Voor meer info zie [Veelgestelde vragen > de-minimis](https://www.vlaio.be/nl/begeleiding-advies/financiering/overheidsmaatregelen/veelgestelde-vragen-de-minimis).\n\n## Waarborgen\n\nPMV stelt zich soepel op inzake bewaarborging van de Cofinanciering. Dit aspect wordt project per project geëvalueerd, zoals gebruikelijk is in de financiële sector. De waarborgen worden bepaald in functie van het kredietrisico en slaan enkel op de elementen die betrekking hebben op het project.\n\nIndien er waarborgen worden gevraagd, dan wordt erop gelet dat de kosten ervan voor de klant zo beperkt mogelijk worden gehouden (bijvoorbeeld: een hypothecair mandaat in plaats van een hypothecaire inschrijving). Solidaire borgstelling wordt beperkt tot de borgstelling van de actieve vennoten.\n\n## Automatische Cofinanciering\n\nWie in aanmerking komt voor een lening bij de bank en bij die lening gebruikmaakt van een waarborg via PMV, kan er automatisch een achtergesteld krediet bij krijgen van PMV.\n\nHierbij de belangrijkste voorwaarden:\n\n- Je krijgt een lening van de bank, waarmee PMV een samenwerkingsovereenkomst heeft, én bij die lening wordt gebruik gemaakt van een [waarborg via PMV](https://www.vlaio.be/nl/subsidies-financiering/subsidiedatabank/waarborgregeling-tot-225-miljoen-euro).\n- De Automatische Cofinanciering is beperkt tot de helft van het aangevraagde bankkrediet, met een maximum van € 50.000.\n- Er is geen eigen inbreng nodig om dit te bekomen.\n- De banken nemen de aanvraag van de Automatische Cofinanciering voor hun rekening. Dat gebeurt via het PMV-platform voor de waarborgregeling waarop ook de Automatische Cofinanciering kan worden aangemeld. Terwijl een reguliere Cofinanciering wordt toegekend door een kredietcomité bij PMV, na analyse van de via het platform ingebrachte cijfers en documenten, vallen die stappen weg bij dit financieringsinstrument. Wanneer de voorwaarden voor het krediet zijn vervuld, wordt het meteen toegekend en treedt het automatisch in werking.\n\n## Cumulatie\n\nDe Cofinanciering kan enkel gecumuleerd worden met een [Startlening](https://www.vlaio.be/nl/subsidies-financiering/subsidiedatabank/startlening) als de natuurlijke persoon die de Startlening aanvraagt, een geldig attest Startlening kan voorleggen op het moment van de aanvraag. Het bedrag van beide leningen samen mag niet hoger zijn dan € 350.000.\n\nIn geval van combinatie van een Startlening en een Cofinanciering, dient de norm van eigen inbreng ten belope van 10% van de totale financieringsbehoefte gerespecteerd te worden.\n\n## Aanvraagprocedure\n\n##### Aanbrengers\n\nEen Cofinanciering kan je aanvragen via volgende aanbrengers:\n\n- kredietinstellingen: [AXA](https://www.axa.be), [Bank J. Van Breda,](https://www.bankvanbreda.be/) [Belfius Bank](https://www.belfius.be/professional/nl/index.aspx), [Beobank](https://www.beobank.be/nl/professioneel/), [BNP Paribas Fortis,](https://www.bnpparibasfortis.be/nl/Ondernemers?axes4=prof) [Crelan](https://www.crelan.be/nl/professionals); [Fintro](https://www.fintro.be/), [Hefboom](http://www.hefboom.be/), [ING Belgium](https://www.ing.be/nl/business/) en [KBC Bank](https://www.kbc.be/ondernemen/nl.html?zone=topnav) .\n- netwerken van investeerders: [BAN Flanders](https://www.ban.be/), [BE ANGELS](https://www.beangels.eu/nl) en [The Harbour](https://www.theharbour.be/).\n- andere aanbrengers: [GrowPilot](https://growpilot.be/), [Horeca Partners](https://www.horecapartners.be/), [Lambregts & Robben Accountants - Adviseurs](https://www.lambregts.be/), [Meesters Accountants](https://www.meesters.be), [Moore](https://www.moore.be/nl), [Resolvus](https://resolvus.be/), [SBB Accountants & Adviseurs](https://www.sbb.be/nl), [Titeca Accountancy](https://www.titeca.be/nl) en [Vandelanotte Accountancy](https://www.vandelanotte.be/nl).\n\n##### Erkende cofinanciers\n\nVoor de cofinanciering kan je een beroep doen op volgende erkende cofinanciers:\n\n- kredietinstellingen: [AXA](https://www.axa.be), [Bank J. Van Breda,](https://www.bankvanbreda.be/) [Belfius Bank](https://www.belfius.be/professional/nl/index.aspx), [Beobank](https://www.beobank.be/nl/professioneel/), [BNP Paribas Fortis,](https://www.bnpparibasfortis.be/nl/Ondernemers?axes4=prof) [,](https://www.belfius.be/professional/nl/index.aspx) [Crelan,](https://www.crelan.be/nl/professionals) [Fintro,](https://www.fintro.be/) [ING Belgium](https://www.ing.be/nl/business/), [KBC Bank](https://www.kbc.be/ondernemen/nl.html?zone=topnav) en [Triodos](https://www.triodos.be/);\n- netwerken van investeerders: [BAN Flanders](https://www.ban.be/), [BE ANGELS](https://www.beangels.eu/nl) en [The Harbour](https://www.theharbour.be/)\n- crowdfundingplatform: [Winwinner](https://www.winwinner.be/)\n- investeringsfondsen: [Birdhouse Venture](https://www.gobirdhouse.com/home/fund/) s, [Imec istart](https://www.imec-int.com/en/istart), [Pichdrive Fund III,](https://www.pitchdrive.com) [Vectis Private Equity IV](https://vectispe.be/).\n\nRechtstreeks indienen bij PMV is eveneens mogelijk.\n\nBekijk ook de checklist financiering voor natuurlijke personen en vennootschappen op de website van PMV om na te gaan of jouw aanvraag in aanmerking komt voor deze lening!\n\n## Evaluatieprocedure\n\nDe co-financier/aanbrenger en aanvrager krijgen per mail een ontvangstmelding.\n\nVervolgens wordt nagegaan of het dossier ontvankelijk is en wordt bij het ontbreken van informatie of onduidelijkheden contact opgenomen met de partner/aanbrenger of de aanvrager (bij rechtstreekse indiening).\n\nAlle beslissingen worden genomen door het Kredietcomité. Keurt het kredietcomité jouw aanvraag goed, dan krijg je een kredietvoorstel. Deze goedkeuring wordt per post of per mail uiterlijk de eerste dag volgend op de beslissing van het Kredietcomité meegedeeld aan de partner/aanbrenger of aanvrager (bij rechtstreekse indiening).\n\nWat je kan doen bij weigering kan je terugvinden op de website van PMV.\n\n## Uitbetaling\n\nIn principe worden de financiële middelen zoals voorzien in het investerings- en financieringsplan aangewend in deze volgorde: eerst de eigen inbreng, vervolgens de door de co-financier toegezegde tussenkomst en tenslotte de kredieten(en)toegekend door PMV.\n\nHierop kunnen uitzonderingen worden toegestaan (mits een gemotiveerde en onderbouwde aanvraag). Een voorbeeld hiervan is een eerste aanbetaling bij leasing.\n\nIn principe betaalt PMV de leveranciers of andere schuldeisers van de begunstigde van het krediet rechtstreeks, maar indien de begunstigde van het krediet reeds zelf betalingen verrichtte, kan het geld ook overgemaakt worden aan de begunstigde van het krediet. Dit zal trouwens met de bedragen voorzien voor thesaurie steeds het geval zijn.\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank).\n\n### Samengevat\n\nVoor wie\n\nkmo's & vzw's met economische activiteit\n\nVoor wat\n\ncofinanciering van investeringen & werkkapitaal\n\nAchtergestelde lening\n\nvan max. € 350.000 aan 3,5%\n\nConcrete financieringsplannen? Vertel ons jouw verhaal via het [Financieringskompas](https://www.vlaio.be/nl/financieringskompas) of lees het thema [Financiering](https://www.vlaio.be/nl/begeleiding-advies/financiering) op de website van VLAIO.\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Wat zijn de financieringsvoorwaarden](#wat-zijn-de-financieringsvoorwaarden)\n- [Waarborgen](#waarborgen)\n- [Automatische Cofinanciering](#automatische-cofinanciering)\n- [Cumulatie](#cumulatie)\n- [Aanvraagprocedure](#aanvraagprocedure)\n- [Evaluatieprocedure](#evaluatieprocedure)\n- [Uitbetaling](#uitbetaling)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n- [Coaching en advies](#initiatieven)\n\n## Contact\n\nMeer informatie kan je bekomen bij PMV of een partner waarmee een samenwerkingsovereenkomst werd gesloten.\n\nMeer informatie (definitie eigen inbreng, solvabiliteit, voorbeelden, enz.) kan je terugvinden in de [handleiding](https://www.pmv.eu/wp-content/uploads/2024/04/240425-Handleiding-Cofinanciering.pdf).\n\nPMV\n\nAdres\n\nOude Graanmarkt 63\n\n1000Brussel\n\nBelgië\n\nTelefoon\n\nT [02 229 52 77](tel:022295277)\n\nWebsite\n\n[pmv.eu/product/cofinanciering/](https://pmv.eu/product/cofinanciering/)\n\nContactpersoon\n\nTom De Keersmaecker\n\nE-mail\n\n[pmv-standaardleningen@pmv.eu](mailto:pmv-standaardleningen@pmv.eu)\n\n## Ook interessant\n\n[**Startlening**\\\\\n\\\\\nDit is een achtergestelde lening van maximum € 100.000 voor alle starters (werkzoekenden én anderen) die nog niet of gedurende hoogstens vier jaar ...\\\\\n\\\\\nLees meer\\\\\n\\\\\nEen steunmaatregel van PMV](/nl/subsidies-financiering/subsidiedatabank/startlening)\n\n[**Waarborgregeling tot 2,25 miljoen euro**\\\\\n\\\\\nKmo's en grote ondernemingen die geen financieringsovereenkomst kunnen afsluiten door een gebrek aan voldoende waarborgen, kunnen bij 'financiële ...\\\\\n\\\\\nLees meer\\\\\n\\\\\nEen steunmaatregel van PMV](/nl/subsidies-financiering/subsidiedatabank/waarborgregeling-tot-225-miljoen-euro)\n\n[**BAN Flanders**\\\\\n\\\\\nDit netwerk brengt startende en groeiende ondernemingen, die op zoek zijn naar durfkapitaal en knowhow in contact met privé-investeerders, de ...\\\\\n\\\\\nLees meer\\\\\n\\\\\nEen steunmaatregel van BAN Flanders](/nl/subsidies-financiering/subsidiedatabank/ban-flanders)\n\n## Coaching en advies\n\n[**Contactdagen financiering & subsidies**\\\\\n\\\\\nOp de contactdag krijg je advies op maat over subsidies en financiering.\\\\\n\\\\\nLees meer\\\\\n\\\\\nEen initiatief van\\\\\nVLAIO](/nl/begeleiding-advies/expertisedatabank/contactdagen-financiering-subsidies)\n\n[**Financieringsadvies op maat**\\\\\n\\\\\nExperten binnen VLAIO zoeken voor je uit welke subsidies en financieringen bij jouw project passen.\\\\\n\\\\\nLees meer\\\\\n\\\\\nEen initiatief van\\\\\nVLAIO](/nl/begeleiding-advies/expertisedatabank/financieringsadvies-op-maat)\n\n[**Fund Me - leer kapitaal ophalen en overtuig investeerders**\\\\\n\\\\\nFund Me helpt je kapitaal ophalen voor jouw ambities. Na dit traject ben je investor ready met een sterk financieel plan en zelfverzekerde pitch.\\\\\n\\\\\nLees meer\\\\\n\\\\\nEen initiatief van\\\\\nimec.istart, NOA, Start it@KBC](/nl/begeleiding-advies/expertisedatabank/fund-me-leer-kapitaal-ophalen-en-overtuig-investeerders)\n\n[**FINMIX bedrijfsfinanciering**\\\\\n\\\\\nAls bankfinanciering alleen niet volstaat en je zoekt alternatieven. Leg je plan voor aan een panel van financieringsexperten.\\\\\n\\\\\nLees meer\\\\\n\\\\\nEen initiatief van\\\\\nVLAIO](/nl/begeleiding-advies/expertisedatabank/finmix-bedrijfsfinanciering)\n\n[**Start it @KBC - versnel je groei en maak een grotere impact**\\\\\n\\\\\nBen je een ondernemer met een innovatieve en schaalbare business op zoek naar ondersteuning om verder te groeien? Schrijf je in voor onze next wave!\\\\\n\\\\\nLees meer\\\\\n\\\\\nEen initiatief van\\\\\nStart it@KBC](/nl/begeleiding-advies/expertisedatabank/start-it-kbc-versnel-je-groei-en-maak-een-grotere-impact)\n\n[**Fempreneurs - de weg naar succes voor onderneemsters**\\\\\n\\\\\nFempreneurs versterkt vrouwelijke ondernemers via mentoring, een seminar en online inspiratiesessies.\\\\\n\\\\\nLees meer\\\\\n\\\\\nEen initiatief van\\\\\nVrouwennet](/nl/begeleiding-advies/expertisedatabank/fempreneurs-de-weg-naar-succes-voor-onderneemsters)\n\n[**The Thrive Project - Women in Tech**\\\\\n\\\\\nDit aanbod voor vrouwen met tech-ambities focust op netwerkvorming, toegang tot talent en het versterken van leiderschap en interne organisatie.\\\\\n\\\\\nLees meer\\\\\n\\\\\nEen initiatief van\\\\\nimec.istart, NOA, Start it@KBC](/nl/begeleiding-advies/expertisedatabank/thrive-project-women-tech)\n\n[**Begeleidingstraject financieel inzicht**\\\\\n\\\\\nZoek je kapitaal of wil je meer inzicht in de financiële situatie van je onderneming? Met dit traject krijg je grip op je cijfers en boekhouding.\\\\\n\\\\\nLees meer\\\\\n\\\\\nEen initiatief van\\\\\nUNIZO](/nl/begeleiding-advies/expertisedatabank/begeleidingstraject-financieel-inzicht)\n\n[Check alle initiatieven waarop je beroep kan doen](/nl/begeleiding-advies/expertisedatabank/zoek)\n\n[iframe](https://consentcdn.cookiebot.com/sdk/bc-v4.min.html)![Cookiebot session tracker icon loaded](https://imgsct.cookiebot.com/1.gif?dgi=4612ee89-0473-4a1f-85e0-850239ef73a3)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/cofinanciering",
      "title": "Cofinanciering | VLAIO"
    }
  },
  {
    "markdown": "# Vlaams beschermingsmechanisme 3 (steunperiode 16/11 t.e.m. 31/12/2020)\n\nLaatst gewijzigd op 14 jan 2021 ( [Alle wijzigingen](/nl/subsidies-financiering/subsidiedatabank/wijzigingen/4636))\n\nGeen aanvraag meer mogelijk\n\n\n### Samengevat\n\nVoor wie\n\nzelfstandigen en ondernemingen\n\nVoor wat\n\nverplichte sluiting of omzetdaling van minstens 60% van 16/11 t.e.m 31/12/2020\n\nSubsidie\n\n10% van de omzet tijdens de referentieperiode (5% voor bijberoepers)\n\n- [Wie komt in aanmerking](#wie-komt-in-aanmerking)\n- [Omzetdaling](#omzetdaling)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Contact](#contact)\n- [Ook interessant](#maatregelen)\n\n## Wat houdt de maatregel in\n\nDeze premie is er voor ondernemers in het Vlaamse Gewest die door de maatregelen van het Overlegcomité vanaf 28 oktober 2020, inzake het coronavirus (en de daaruit voortvloeiende maatregelen van de bevoegde autoriteiten inzake burgerlijke veiligheid), te kampen hebben met een omzetdaling van minstens 60% in de periode van 16 november 2020 tot en met 31 december t.o.v. de overeenkomstige periode in 2019.\n\nWie verplicht moet sluiten kan voor de sluitingsperiode steun aanvragen zonder de omzetdaling aan te tonen.\n\nDe premie bedraagt 10% van de omzet tijdens dezelfde periode in 2019, beperkt tot een bepaald bedrag dat varieert in functie van het aantal RSZ ingeschreven werknemers. Zelfstandigen in bijberoep krijgen 5% steun.\n\nDeze premie kan je aanvragen vanaf 4 januari om 14 u tot en met 15 februari 2021 op de website van het Agentschap Innoveren & Ondernemen (VLAIO): [Vlaams beschermingsmechanisme 3](https://www.vlaio.be/nl/subsidies-financiering/vlaams-beschermingsmechanisme-3). Lees zeker de handleiding voor de aanvraag en [de veelgestelde vragen](https://www.vlaio.be/nl/subsidies-financiering/vlaams-beschermingsmechanisme-3/veelgestelde-vragen-verband-met-het-vlaams)! Ben je een startende ondernemer (startdatum vanaf 16 november 2019 in de Kruispuntbank van ondernemingen) dan neem je [de handleiding voor starters](https://www.vlaio.be/nl/media/1538) bij de hand. Andere ondernemers nemen best deze [handleiding](https://www.vlaio.be/nl/media/1537) door alvorens de aanvraag te starten.\n\n**Bereid je aanvraag zorgvuldig voor: elke manuele aanpassing (rechtzetten van fouten na de indiening) vertraagt het uitbetalingsproces aanzienlijk!**\n\n## Wie komt in aanmerking\n\n##### Ondernemingen in het Vlaams Gewest die open zijn met omzetdaling van 60%\n\nDeze premie is er voor de onderneming met een exploitatiezetel in het Vlaamse Gewest die open is maar die ingevolge de maatregelen van het Overlegcomité vanaf 28 oktober 2020 inzake het coronavirus en de daaruit voortvloeiende maatregelen van de bevoegde autoriteiten inzake burgerlijke veiligheid geconfronteerd wordt met een omzetdaling van minstens 60% in de periode van 16 november 2020 tot en met 31 december 2020.\n\nDe referentieperiode is de overeenkomstige periode in 2019.\n\n##### Ondernemingen die verplicht moesten sluiten\n\nOok ondernemingen die in dezelfde periode verplicht gesloten werden of bleven ingevolge deze beperkende maatregelen komen in aanmerking voor steun. Deze ondernemingen moeten hun omzetdaling niet aantonen als ze steun aanvragen voor de periode die ze verplicht werden te sluiten.\n\nMocht je terug opengaan vanaf 1 december en kan je voor de periode van 16 november tot en met 31 december 2020 een omzetdaling van minstens 60% aantonen, dan kan je ook voor deze periode kiezen maar moet je wel de omzetdaling van 60% aantonen.\n\nBen je een restaurant dat in de periode van 16 november tot en met 31 december 2019 50% of meer van zijn omzet uit take away-activiteiten haalde, dan moet je ook de omzetdaling aantonen, om in aanmerking te komen voor steun.\n\nJe bent een café of restaurant als je als hoofdactiviteit de volgende RSZ- of btw-NACE-code hebt in de Kruispuntbank van Ondernemingen (KBO):\n\n- 56101 - Eetgelegenheden met volledige bediening;\n- 56102 - Eetgelegenheden met beperkte bediening;\n- 56301 - Cafés en bars.\n\nZij moeten meer dan 50% van hun omzet halen uit deze activiteit.\n\nBovendien moet je beantwoorden aan volgende voorwaarden:\n\n##### Zelfstandigen en ondernemingen\n\nJe komt in aanmerking als je tot één van de volgende categorieën behoort:\n\n- Zelfstandige in hoofdberoep\n- Zelfstandige in bijberoep die in 2019 een beroepsinkomen (netto belastbaar inkomen) heeft van minstens € 13.993,78\n- Zelfstandige in bijberoep die in 2019 een beroepsinkomen (netto belastbaar inkomen) heeft tussen € 6.996,89 en € 13.993,78 en als loontrekkende minder dan 80% is tewerkgesteld (= helft van de premie)\n- Een vennootschap met rechtspersoonlijkheid van privaat recht met minstens 1 werkend vennoot of minstens 1 voltijdsequivalent bij de RSZ ingeschreven personeelslid\n- Een buitenlandse onderneming met vergelijkbaar statuut met minstens 1 voltijdsequivalent werkend vennoot of minstens 1 voltijdsequivalent bij de RSZ ingeschreven personeelslid\n- Een vereniging met economische activiteit met minstens 1 voltijdsequivalent bij de RSZ ingeschreven personeelslid.\n\nGepensioneerden die een zelfstandige activiteit uitoefenen en student-zelfstandigen komen in aanmerking voor zover ze voldoen aan voormelde voorwaarden. Ook journalisten en andere beroepscategorieën die van rechtswege zijn vrijgesteld van de wettelijke bijdragen kunnen genieten van deze steunmaatregel.\n\n##### Algemene voorwaarden\n\n- De onderneming of zelfstandige is volgens de Kruispuntbank van Ondernemingen (KBO) op 16 november 2020 actief. Ondernemingen die zich in een niet-actieve toestand bevinden zijn uitgesloten (bijvoorbeeld ingeval van faillissement, vereffening, stopzetting, enzovoort).\n- De onderneming heeft op 16 november 2020 een actieve exploitatie- of uitbatingszetel in het Vlaamse Gewest.\n\n##### Uitgesloten ondernemingen\n\nVolgende ondernemingen zijn uitgesloten:\n\n- holdingvennootschappen;\n- patrimoniumvennootschappen (verhuur en exploitatie van eigen of geleased niet-residentieel onroerend goed, exclusief terreinen);\n- managementvennootschappen;\n- ondernemingen waarvan de zaakvoerder als bestuurder of vennoot verbonden is met een andere onderneming die de subsidie heeft ontvangen en waaraan zij zakelijke diensten verlenen;\n- de ondernemingen die achterstallige schulden hebben bij VLAIO naar aanleiding van een terugvordering van een onterecht ontvangen corona hinderpremie, corona compensatiepremie, corona ondersteuningspremie of een Vlaams Beschermingsmechanisme;\n- de ondernemingen die op 16 november 2020 nog niet opgestart waren en niet beschikten over een actieve exploitatiezetel in het Vlaamse Gewest overeenkomstig de KBO.\n\n## Omzetdaling\n\n##### Omzetdaling 60%\n\nJe moet als onderneming een omzetdaling van minstens 60% hebben ten gevolge van vermelde exploitatiebeperkingen door de coronamaatregelen in in de periode van 16 november 2020 tot en met 31 december 2020.\n\nDe referentieperiode is de overeenkomstige periode in 2019.\n\nDe omzetdaling is de daling van de omzet (excl. btw) ingevolge verminderde prestaties door de vermelde exploitatiebeperkingen, dus niet door uitgestelde facturatie. De omzetdaling wordt aangetoond op basis van een van volgende elementen:\n\n- dagontvangsten\n- geleverde prestaties\n- tijdsregistratie\n\nJe moet deze omzetdaling motiveren: Zie aanvraagprocedure.\n\nOndernemingen die verplicht werden te sluiten dienen de exploitatiebeperking niet te motiveren in de aanvraag.\n\n##### Je had een zeer lage omzet in de referentieperiode?\n\nAls je een abnormaal lage omzet realiseerde door bijvoorbeeld zwangerschapsverlof of arbeidsongeschiktheid, dan mag je de periode vervangen door een andere referentieperiode. In je aanvraag moet je wel motiveren waarom je voor een andere referentieperiode kiest.\n\n##### Je bent een startende onderneming?\n\nDan vergelijk je de gerealiseerde omzet in de periode van omzetdaling in 2020 met de verwachte omzet uit je financieel plan voor diezelfde periode. Startende ondernemingen die geen financieel plan moesten neerleggen bij opstart (bv. eenmanszaken) moeten een financieel plan opstellen om de lagere omzet te verantwoorden. Als startende onderneming worden voor deze steunmaatregel beschouwd de ondernemingen met startdatum vanaf 16 november 2019 in de KBO.\n\n##### Hoe kunnen ondernemingen die werken met het forfaitair btw-stelsel hun omzetdaling aantonen?\n\nOndernemingen die werken met het forfaitair btw-stelsel moeten een geraamde omzet opgeven. Deze raming wordt gemaakt op basis van de aankoopborderellen, aankoopfacturen, uurtarieven. [Je vindt op deze webpagina meer informatie over welke ondernemingen met het forfaitair btw-stelsel kunnen werken](https://www.vlaio.be/nl/begeleiding-advies/start/opstart-van-je-onderneming/btw-belasting-op-de-toegevoegde-waarde).\n\nBewijsstukken die we kunnen opvragen ter controle van deze geraamde omzet zijn dezelfde [bewijsstukken die moeten bijgehouden worden voor de FOD Financiën](https://financien.belgium.be/nl/ondernemingen/btw/btw-plicht/forfaitaire_btw-regeling \"(opent in een nieuw venster)\").\n\n##### Omzetdaling door andere reden dan corona?\n\nOndernemingen die een verminderde omzet hebben die niet het gevolg is van de coronamaatregelen opgelegd door het Overlegcomité vanaf 28 oktober 2020 en later inzake het coronavirus en de daaruit voortvloeiende maatregelen van de bevoegde autoriteiten inzake burgerlijke veiligheid **komen niet in aanmerking voor deze steun**.\n\n## Omvang steun\n\n##### Ondernemingen en zelfstandigen in hoofdberoep of gelijkgesteld\n\nDe premie bedraagt 10% van de omzet, exclusief btw, in:\n\n- ofwel de periode van 16 november 2019 tot en met 31 december 2019;\n- ofwel de periode van in 2019 die overeenstemt met de periode van 16 november 2019 tot en met de laatste verplichte sluitingsdag (en uiterlijk 31 december).\n\nDe maximale steun bedraagt:\n\n- voor de periode van 16 november 2020 tot en met 31 december 2020:\n  - € 11.250 voor ondernemingen met geen tewerkstelling of een RSZ-tewerkstelling tot en met 9 werknemers\n  - € 22.500 voor ondernemingen vanaf 10 werknemers tot 49 werknemers\n  - € 60.000 voor ondernemingen met 50 werknemers of meer.\n\nEr is eveneens een minimum steunbedrag voorzien van € 1.000.\n\nDe minimum en maximum steunbedragen voor gesloten sectoren worden geprorateerd. [Een lijst van die gesloten sectoren met de toepasselijke minimum en  maximum steunbedragen kan je hier raadplegen](https://www.vlaio.be/nl/subsidies-financiering/vlaams-beschermingsmechanisme-3/bedrag/lijst-van-verplicht-gesloten-sectoren).\n\n##### Zelfstandigen in bijberoep\n\nVoor een zelfstandige in bijberoep die in 2019 een beroepsinkomen had tussen € 6.996,89 en € 13.993,78 en als loontrekkende niet 80% of meer is tewerkgesteld, wordt de subsidie gehalveerd in vergelijking met zelfstandigen in hoofdberoep.\n\n##### Toekenning op ondernemingsniveau\n\nDe steun wordt toegekend op ondernemingsniveau. Dit betekent dat ondernemingen met toegestane en gesloten activiteiten of vestigingen enkel als verplicht gesloten worden beschouwd als ze hun omzet halen uit de gesloten hoofdactiviteit. De hoofdactiviteit is de activiteit die meer dan 50% van de omzet genereert.\n\n##### Beperkingen\n\nOndernemingen die exploitant zijn van een inrichting waar regelmatig maaltijden worden verbruikt of een traiteurszaak, die regelmatig cateringdiensten verricht, krijgen eveneens een subsidie van 10% van de omzet, exclusief btw, maar dan wordt het steunbedrag beperkt tot maximum € 2.250 als men niet beschikt over een [zogenaamde witte kassa](https://www.geregistreerdkassasysteem.be/nl \"(opent in een nieuw venster)\").\n\n##### Enkel steun als je zaak open is\n\nDe steun is er voor de ondernemingen die door de beperkende coronamaatregelen, opgelegd door het Overlegcomité, open zijn (tenzij sluiting jaarlijkse vakantieperiode).\n\nDe steun is er uiteraard ook voor de ondernemingen die verplicht hun zaak moesten sluiten door deze maatregelen.\n\n##### De-minimis\n\nDeze maatregel valt onder de toepassing van de Europese de-minimis-regelgeving. Hierdoor mag de de-minimissteun aan bedrijven over drie jaar gespreid niet meer dan € 200.000 bedragen. Voor meer info zie [Veelgestelde vragen: De-minimis](https://www.vlaio.be/nl/begeleiding-advies/financiering/overheidsmaatregelen/veelgestelde-vragen-de-minimis).\n\n## Aanvraagprocedure\n\n##### Aanvraag vanaf 4 januari 2021\n\nDe online-aanvraag is mogelijk vanaf 4 januari 2021 om 14 u op www.vlaio.be/nl/subsidies-financiering/nieuw-vlaams-beschermingsmechanisme.\n\nPer onderneming dien je één aanvraag in.\n\nLees aandachtig de handleiding vooraleer je de aanvraag indient alsook de [veelgestelde vragen](https://www.vlaio.be/nl/subsidies-financiering/vlaams-beschermingsmechanisme-3/veelgestelde-vragen-verband-met-het-vlaams)! Ben je een startende ondernemer (startdatum vanaf 16 november 2019 in de Kruispuntbank van ondernemingen) dan neem je [de handleiding voor starters](https://www.vlaio.be/nl/media/1538) bij de hand. Andere ondernemers nemen best deze [handleiding](https://www.vlaio.be/nl/media/1537) door alvorens de aanvraag te starten.\n\nBereid je aanvraag zorgvuldig voor: elke manuele aanpassing (rechtzetten van fouten na de indiening) vertraagt het uitbetalingsproces aanzienlijk!\n\n##### Belangrijk: Motivering omzetdaling\n\nBij de aanvraag zal de onderneming de link moeten leggen dat de omzetdaling het direct of indirect gevolg is van de coronamaatregelen. De link leggen tussen de maatregelen die moeten nageleefd worden en de gevolgen hiervan op de beroepsuitoefening moet als volgt worden gemotiveerd:\n\n1. over welke coronamaatregel vanaf 28 oktober gaat het. Check hiervoor [www.info-coronavirus.be/nl/faq/](https://www.info-coronavirus.be/nl/faq/ \"(opent in een nieuw venster)\");\n2. en hoe deze coronamaatregel vanaf 28 oktober de normale uitoefening van de beroepsactiviteit onmogelijk maakt.\n\nOndernemingen die verplicht werden te sluiten dienen de exploitatiebeperking niet te motiveren in de aanvraag.\n\n##### Verklaring op eer\n\nBij elke aanvraag moet er een verklaring op eer worden ondertekend. Elke valse verklaring is een inbreuk tegen de wetgeving en zal gesanctioneerd worden.\n\nJe dient de bewijsstukken voor een controle gedurende 5 jaar bij te houden.\n\n##### Automatische uitbetaling\n\nDe uitbetaling van de premie gebeurt automatisch na goedkeuring van de aanvraag door VLAIO en enkel op een Belgisch rekeningnummer van de begunstigde onderneming.\n\n**Bereid je aanvraag zorgvuldig voor. Elke manuele aanpassing (rechtzetten van fouten na de indiening) vertraagt het uitbetalingsproces aanzienlijk**!\n\n### Samengevat\n\nVoor wie\n\nzelfstandigen en ondernemingen\n\nVoor wat\n\nverplichte sluiting of omzetdaling van minstens 60% van 16/11 t.e.m 31/12/2020\n\nSubsidie\n\n10% van de omzet tijdens de referentieperiode (5% voor bijberoepers)\n\n- [Wie komt in aanmerking](#wie-komt-in-aanmerking)\n- [Omzetdaling](#omzetdaling)\n- [Omvang steun](#omvang-steun)\n- [Aanvraagprocedure](#aanvraagprocedure)\n- [Contact](#contact)\n- [Ook interessant](#maatregelen)\n\n## Contact\n\nJe kan op de website ook een [FAQ rubriek](https://www.vlaio.be/nl/subsidies-financiering/vlaams-beschermingsmechanisme-3/veelgestelde-vragen-verband-met-het-vlaams) terugvinden. Lees deze aandachtig voor indiening.\n\nAgentschap Innoveren & Ondernemen\n\nAdres\n\nKoning Albert II-laan 35 bus 12\n\n1030Brussel\n\nBelgië\n\nTelefoon\n\nT [0800 20 555](tel:080020555)\n\nE-mail\n\n[info@vlaio.be](mailto:info@vlaio.be)\n\nWebsite\n\n[www.vlaio.be/vlaams-beschermingsmechanisme-3](https://www.vlaio.be/nl/subsidies-financiering/vlaams-beschermingsmechanisme-3)\n\n## Ook interessant\n\n[**Corona-lening (Achtergestelde lening op drie jaar)**\\\\\n\\\\\nZelfstandigen in hoofdberoep en kmo's gevestigd in het Vlaamse Gewest met nood aan bijkomend werkkapitaal door de coronacrisis konden tot 15 oktober ...\\\\\n\\\\\nLees meer\\\\\n\\\\\nEen steunmaatregel van PMV](/nl/subsidies-financiering/subsidiedatabank/corona-lening-achtergestelde-lening-op-drie-jaar)\n\n[**Winwinlening**\\\\\n\\\\\nMet de Winwinlening moedigt de Vlaamse overheid particulieren aan om achtergestelde leningen aan kmo's te verstrekken met een looptijd van 5 tot 10 ...\\\\\n\\\\\nLees meer\\\\\n\\\\\nEen steunmaatregel van PMV](/nl/subsidies-financiering/subsidiedatabank/winwinlening)\n\n[**Overbruggingsrecht voor zelfstandigen**\\\\\n\\\\\nZelfstandigen die hun activiteit stopzetten of onderbreken, kunnen in bepaalde situaties een beroep doen op het overbruggingsrecht: collectieve ...\\\\\n\\\\\nLees meer\\\\\n\\\\\nEen steunmaatregel van de Rijksdienst voor de sociale verzekering der zelfstandigen (RSVZ)](/nl/subsidies-financiering/subsidiedatabank/overbruggingsrecht-voor-zelfstandigen)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/vlaams-beschermingsmechanisme-3-steunperiode-1611-tem-31122020",
      "title": "Vlaams beschermingsmechanisme 3 (steunperiode 16/11 t.e.m. 31/12/2020) | VLAIO"
    }
  },
  {
    "markdown": "# Exportsteun gericht naar ontwikkelingslanden\n\n[Download als PDF](/nl/download/pdf?file=generated-pdf/maatregelfiche-exportsteun_gericht_naar_ontwikkelingslanden-7725.pdf)\n\nLaatst gewijzigd op 21 mrt 2024 ( [Alle wijzigingen](/nl/subsidies-financiering/subsidiedatabank/wijzigingen/7725))\n\n### Samengevat\n\nVoor wie\n\nondernemingen & organisaties\n\nVoor wat\n\nexport naar ontwikkelingslanden\n\nSubsidies, leningen, aanbestedingen\n\nsteun varieert per instrument\n\n- [Business Partnership Facility (BPF)](#business-partnership-facility-bpf-)\n- [Finexpo](#finexpo)\n- [FIT exportsubsidies](#fit-exportsubsidies)\n- [Prins Albert Fonds](#prins-albert-fonds)\n- [SFPIM International en BIO](#sfpim-international-en-bio)\n- [G-STIC Klimaatactieprogramma](#g-stic-klimaatactieprogramma-)\n- [Internationale financiële instellingen](#internationale-financiële-instellingen)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n- [Coaching en advies](#initiatieven)\n\n## Wat houdt de maatregel in\n\nEr zijn heel wat exportgerichte steunmogelijkheden. Hier trachten we de belangrijkste mogelijkheden gericht naar ontwikkelingslanden op te lijsten.\n\n## Business Partnership Facility (BPF)\n\nBusiness Partnership Facility (BPF) is opgericht en gefinancierd door het Belgische Directoraat-Generaal voor Ontwikkelingssamenwerking (DGD) om de particuliere sector te betrekken bij de verwezenlijking van de duurzame Ontwikkelingsdoelen (SDG's) in ontwikkelingslanden.\n\nZij ondersteunt via een oproep haalbare, ondernemende bedrijfsinitiatieven met een sterke sociale impact. Elke aanvrager is bij voorkeur een partnerschap dat actoren uit de particuliere sector, het maatschappelijk middenveld, de academische wereld en/of de publieke sector samenbrengt. Het partnerschap bestaat uit minimaal één bedrijf. Het project moet deel uitmaken van de \"core business\" van de betrokken zakenpartner.\n\nDe partners kunnen Belgische, Europese of internationale rechtspersonen zijn.\n\nDe steun bestaat uit niet-terugvorderbare subsidies tussen € 50.000 en € 200.000. De partners moeten ook een financiële bijdrage leveren voor een minstens even hoog bedrag.\n\nNaast de subsidie kan de BPF ook advies verlenen binnen specifieke domeinen (Resultaatgericht beheer, Opwaardering (opschaling) van de activiteiten).\n\nDe projecten moeten plaatsvinden in een van deze landen: Algerije, Benin, Burkina Faso, Burundi, DR Congo, Egypte, Ethiopië, Ghana, Guinee, Ivoorkust, Kameroen, Kenia, Madagaskar, Malawi, Mali, Marokko, Mozambique, Niger, Nigeria, Palestina, Rwanda, Senegal, Zuid-Afrika, Tanzania, Tunesië, Oeganda, Zambia.\n\nDe door het BPF gefinancierde projecten moeten hun sociale impact en economische haalbaarheid aantonen.\n\nDeze projectoproep stond open voor projecten in verschillende sectoren, maar het project moet gericht zijn op ten minste een van deze drie thema’s:\n\n- Klimaat, milieu en biodiversiteit: Hieronder vallen projecten die de overgang naar duurzame en hernieuwbare energie voor bedrijven bewerkstelligen, de toegang tot geschikte, betaalbare en duurzame energiediensten voor de bevolking bevorderen, duurzame landbouwtechnieken promoten, de toegang tot bio- en milieucertificeringen stimuleren, het hergebruik van goederen en afvalverwerking beogen, … Kandidaat-projecten kunnen ook inspelen op de milieuveranderingen die hun omgeving nu al beïnvloeden door hun (productie)processen aan te passen om de gevolgen van deze veranderingen te beperken.\n- Gender en vrouwelijk ondernemerschap: Speciale aandacht zal worden gegeven aan projecten en ondernemingen die geleid worden door vrouwen, reële arbeidskansen voor meisjes en vrouwen creëren, de gelijke behandeling en verloning van vrouwen en mannen bevorderen, de positie van de vrouwen in het gezin en in de maatschappij versterken, producten aanbieden die beantwoorden aan de specifieke behoeften van meisjes en vrouwen in de context waarin zij leven, …\n- Waardig werk en sociale bescherming: Met het oog op deze doelstellingen zullen initiatieven worden ondersteund die streven naar een eerlijk en leefbaar inkomen voor werknemers en/of leveranciers (boeren,…), fair trade promoten, de veiligheid op het werk bevorderen, de opzet van sociale beschermingsystemen stimuleren, …\n\nJaarlijks worden er 2 oproepen gelanceerd. De laatste oproep werd afgesloten op 5 september 2023.\n\nIndienen kon via de website van de Koning Boudewijn Stichting [Business Partnership Facility (BPF) - Enterprises for SDGS 2023B](https://kbs-frb.be/nl/business-partnership-facility-enterprises-sdgs-2023b \"(opent in een nieuw venster)\").\n\nMeer informatie en voorbeelden van reeds gesteunde projecten kan je terugvinden op de [BPF website](https://businesspartnershipfacility.be/nl/ \"(opent in een nieuw venster)\").\n\n## Finexpo\n\nFinexpo heeft tot doel om de export van Belgische uitrustingsgoederen en aanverwante diensten te ondersteunen.\n\nVia verschillende steunprogramma's tracht Finexpo Belgische bedrijven, die een contract onderhandelen en die in concurrentie staan met bedrijven van andere landen, te helpen om een aantrekkelijke en competitieve financiering voor te stellen.\n\nDe meeste steuninstrumenten richten zich tot de ontwikkelingslanden.\n\nDit is bijvoorbeeld het geval voor het 'Hernieuwbaar energie en circulair-instrument voor kmo’s', waarbij een gift kan worden toegekend als een Belgische kmo een uitrustings- of investeringsgoed en aanverwante dienst wil exporteren in het kader van een hernieuwbaar energieproject.\n\nOok via het 'Innovatie-instrument voor kmo’s' kan Finexpo een gift verlenen voor de export van een innovatief uitrustings- of investeringsgoed en aanverwante dienst naar een ontwikkelingsland (OESO DAC lijst).\n\nMeer informatie kan je raadplegen in de maatregel [Finexpo in de Subsidiedatabank.](https://www.vlaio.be/nl/subsidies-financiering/subsidiedatabank/finexpo-exportfinanciering)\n\n## FIT exportsubsidies\n\nFlanders Investment &Trade (FIT) is het aanspreekpunt voor Vlaamse bedrijven die willen exporteren. Je kan er terecht met al je vragen over export naar zowel ontwikkelingslanden als andere landen. Zij beschikt ook over [meer dan 70 kantoren wereldwijd](https://www.flandersinvestmentandtrade.com/export/contact/buitenlandse-kantoren \"(opent in een nieuw venster)\"), die elk verantwoordelijk zijn voor een aantal landen of regio's.\n\nOok de steunmogelijkheden van FIT kunnen aangewend worden voor exportprojecten gericht naar ontwikkelingslanden. Meer informatie over deze verschillende steunmaatregelen kan je vinden in de volgende fiches in de Subsidiedatabank:\n\n- [Internationaal maatwerkproject](https://www.vlaio.be/nl/subsidies-financiering/subsidiedatabank/internationaal-maatwerkproject),\n- [Digitale internationale commerciële bedrijfscommunicatie](https://www.vlaio.be/nl/subsidies-financiering/subsidiedatabank/digitale-internationale-commerciele-bedrijfscommunicatie),\n- [Prospectiereis buiten de EER](https://www.vlaio.be/nl/subsidies-financiering/subsidiedatabank/prospectiereis-buiten-de-eer),\n- [Deelname aan een buitenlandse beurs of een niche-evenement](https://www.vlaio.be/nl/subsidies-financiering/subsidiedatabank/deelname-aan-een-buitenlandse-beurs-een-niche-evenement),\n- [Oprichting van een prospectiekantoor buiten de EER](https://www.vlaio.be/nl/subsidies-financiering/subsidiedatabank/oprichting-van-een-prospectiekantoor-buiten-de-eer).\n\nVoor startende exporteurs worden er ook op geregelde basis oproepen gelanceerd voor de subsidie [Starterspakket Internationalisering](https://www.vlaio.be/nl/subsidies-financiering/subsidiedatabank/starterspakket-internationalisering). We houden je hiervan op de hoogte via de ['nieuwsbrief van de Subsidiedatabank'](https://www.vlaio.be/nl/subsidies-financiering/subsidiedatabank).\n\n## Prins Albert Fonds\n\nHet Prins Albert Fonds heeft tot doel jonge kaderleden te vormen in internationaal ondernemen in een land buiten Europa, waaronder ook ontwikkelingslanden. Elk jaar wordt aan dertig personen de kans gegeven om beroepservaring op te doen in het buitenland. Zij krijgen de kans om een project (of een deel ervan) uit te werken voor een bedrijf dat in België gevestigd is of dat zijn hoofdkwartier in België heeft.\n\nDe beurs bedraagt € 27.500 en loopt over twaalf maanden. Gedurende maximaal 1 maand wordt het kaderlid voorbereid in het bedrijf in België en in de elf maanden daarop wordt hij uitgezonden naar het buitenland (buiten Europa). Via jaarlijkse projectoproep in het najaar kunnen kandidaten een aanvraag indienen voor het programma van het Prins Albert Fonds.\n\nBedrijven kunnen zich kandidaat stellen om een beroep te doen op een door het Fonds geselecteerde deelnemer voor een exportproject te laten uitvoeren. Het bedrijf betaalt de reis- en verblijfkosten. Het betaalt eveneens een som van € 16.000 of € 23.000 (naargelang grootte van het bedrijf) aan het Fonds, dat een bijdrage is aan de operationele kosten. Het moet echter geen salaris of bonus betalen aan het jonge kaderlid.\n\nJaarlijks verschijnt er in het najaar een projectoproep. De projectoproep voor kandidaten voor 2024 werd op 7 november 2023 gelanceerd en werd op 11 januari 2024 afgesloten.\n\nMeer informatie kan je vinden in de maatregel [Prins Albert Fonds](https://www.vlaio.be/nl/subsidies-financiering/subsidiedatabank/prins-albert-fonds) in de Subsidiedatabank.\n\n## SFPIM International en BIO\n\nDeze federale organisaties verstrekken geen subsidies maar wel cofinancieringen in o.m. ontwikkelingslanden:\n\n##### SFPIM International\n\nFPIM International (vroeger gekend als de Belgische Maatschappij voor Internationale Investering (BMI)) biedt co-financieringen aan op middellange of lange termijn van buitenlandse investeringen door Belgische ondernemingen. Dit zowel in ontwikkelingslanden als andere landen. Er wordt daarbij rekening gehouden met de belangen van het gastland en met de Belgische economische belangen. Hoewel de geselecteerde projecten zich dienen in te schrijven in een logica van financiële leefbaarheid en rentabiliteit, is de eerbied voor de principes van duurzame ontwikkeling en sociaal verantwoord ondernemen een belangrijk criterium voor een eventuele tussenkomst vanwege SFPIM International. De Federale Participatiemaatschappij (SFPIM) is de aandeelhouder van SFPIM International.\n\nMeer informatie kan je raadplegen in de fiche [SFPIM International i](https://www.vlaio.be/nl/subsidies-financiering/subsidiedatabank/fpim-international) n de Subsidiedatabank\n\n##### BIO\n\nDe opdracht van de Belgische Investeringsmaatschappij voor Ontwikkelingslanden (BIO) is het ondersteunen van een sterke privésector in de ontwikkelingslanden en opkomende landen om economische groei en duurzame ontwikkeling mogelijk te maken. In het kader van haar investeringen spoort BIO haar partners aan om de beste praktijken op vlak van deugdelijk bestuur alsook sociale en milieuverantwoordelijkheid in te voeren. BIO handelt in opdracht van de Belgische Staat (Ministerie van ontwikkelingssamenwerking).\n\nBIO biedt voornamelijk lange termijnfinanciering aan in verschillende vormen, in hoge mate via financiële instellingen of intermediaire investeringsfondsen. Daarnaast kan zij ook programma's voor technische bijstand ondersteunen, op vraag van de klantondernemingen, alsook subsidies verlenen voor de uitvoering van haalbaarheidsstudies.\n\nRechtstreekse financiering aan Vlaamse kmo’s kan BIO niet bieden. Aan lokale partners van Vlaamse ondernemingen kan eventueel wel financiering worden verleend.\n\nMeer informatie kan je raadplegen in de fiche [BIO in de Subsidiedatabank](https://www.vlaio.be/nl/subsidies-financiering/subsidiedatabank/belgische-investeringsmaatschappij-voor-ontwikkelingslanden)\n\n## G-STIC Klimaatactieprogramma\n\nDe hoofddoelstelling van het G-STIC Klimaatactieprogramma is het ondersteunen van ontwikkelingslanden in het ondernemen van klimaatacties en in het bereiken van bepaalde klimaatdoelstellingen. Binnenkort gaat de derde oproep van start. Hierin voorziet de Vlaamse overheid subsidies voor 3 projecttypes: demonstratieprojecten, disseminatie- en capaciteitsopbouwprojecten, die door Vlaamse ondernemingen geïmplementeerd worden in ontwikkelingslanden.\n\nEnkel ondernemingen met een vestiging in Vlaanderen en rechtspersoonlijkheid komen in aanmerking. Ook ngo's, vzw's en onderzoeksinstellingen kunnen deelnemen.\n\nAanvragen voor financiële steun voor projecten die in aanmerking komen kunnen vanaf 28 maart 2024 ingediend worden. Demonstratieprojecten moeten uiterlijk op 26 april 2024 (14u) geregistreerd zijn en uiterlijk op 21 juni 2024 (10u) ingediend zijn. Disseminatie- en/of capaciteitsopbouwprojecten moeten niet vooraf worden geregistreerd. Zij moeten uiterlijk op 26 april 2024 (14u) CEST ingediend zijn.\n\nMeer informatie op de website [G-STIC Klimaatactieprogramma](https://www.klimaatactieprogramma.be/ \"(opent in een nieuw venster)\") en [www.gstic.org](https://www.gstic.org/ \"(opent in een nieuw venster)\").\n\n## Internationale financiële instellingen\n\nEr bestaan ook heel wat internationale organisaties die ondernemingen en organisaties ondersteunen die willen investeren in ontwikkelingslanden en/of opkomende industrieën. Veel van deze projecten worden gedragen door de non-profit organisaties maar anderzijds zijn er veel opportuniteiten voor bedrijven. Tenslotte is er ook de mogelijkheid om overheidsopdrachten uit te voeren voor deze instellingen.\n\n##### **DG International Partnerships (INTPA)**\n\nDit is de organisatie binnen de Europese Unie die alle ontwikkelingsprogramma’s uitvoert. Het DG werkt zowel per thema als geografisch.\n\n[Meer info over de werking van het DG IINTRA](https://international-partnerships.ec.europa.eu/our-mission_en \"(opent in een nieuw venster)\").\n\n##### **Europese Bank voor herstel en ontwikkeling (EBRD)**\n\nDe EBRD werd opgericht in 1991 als gevolg van de val van het ijzeren gordijn. Het doel van deze instelling was om de reconversie naar een democratische markteconomie te financieren en te stimuleren. Het wordt daarom omschreven als een transitiebank. In een eerste fase na een omwenteling heeft een land meestal geen stabiele banken die geld kunnen verstrekken aan bedrijven en organisaties. De EBRD kan dit wel. Naast het verstrekken van kapitaal ligt er een belangrijke rol in het begeleiden naar een markteconomie. De EBRD is actief in meer dan 30 landen waaronder Oekraïne, Turkmenistan, Mongolië, Kosovo, Polen, …\n\n[Meer info over de werking van de EBRD](http://www.ebrd.com/home \"(opent in een nieuw venster)\").\n\n##### Organisatie voor Economische Samenwerking en Ontwikkeling (OESO)\n\nDe OESO (of Organisation for Economic Cooperation and Development (OECD)) is een intergouvernementele organisatie, waarbij 38 landen, waaronder België, zich inzetten om de economische ontwikkeling en wereldhandel te stimuleren. De aangesloten landen komen samen om er sociaal en economisch beleid te bespreken, te bestuderen en te coördineren. De aangesloten landen proberen een gezamenlijk beleid te voeren om zo duurzame economische groei te stimuleren, werkgelegenheid te bevorderen, financiële stabiliteit te waarborgen en economische ontwikkelingen in andere landen te ondersteunen.\n\nDe OESO verstrekt geen rechtstreekse steun. We vermelden ze hier in het overzicht omdat je hier het overzicht kan vinden van de landen die recht hebben op officiële ontwikkelingshulp (ODA Recipients): [DAC list of ODA Recipients](https://www.oecd.org/dac/financing-sustainable-development/development-finance-standards/daclist.htm \"(opent in een nieuw venster)\"). Hierbij wordt een onderscheid gemaakt tussen de 'Minst Ontwikkelde Landen' (MOL) of 'Least Developed Countries '(LDC) en de andere ontwikkelingslanden. Deze lijst wordt om de drie jaar herbekeken.\n\n[Meer informatie over de OESO](https://www.oecd.org/ \"(opent in een nieuw venster)\").\n\n##### Wereldbank\n\nDeze gespecialiseerde organisatie van de Verenigde Naties is opgericht in 1944. De Wereldbank richt zich op armoedebestrijding en verbetering van de levensstandaard in voornamelijk ontwikkelingslanden. Dit doet zij door middel van het verlenen van financiële en technische assistentie.\n\nDe Wereldbank bestaat uit twee ontwikkelingsinstellingen, de International Bank for Reconstruction and Development (IBRD) en de International Development Association (IDA). De IBRD richt zich op minder rijke landen en kredietwaardige ontwikkelingslanden. De IDA richt zich op de allerarmste landen. Beide instituties zorgen voor leningen, rente-vrije kredieten en beurzen voor ontwikkelingslanden om voornamelijk onderwijs, infrastructuur en communicatiemiddelen te verbeteren.\n\n[Meer info over Wereldbank](https://www.worldbank.org/en/home \"(opent in een nieuw venster)\").\n\n##### Dienst Internationale Financiële Instellingen (IFI) van FIT\n\nDeze dienst van Flanders Investment & Trade (FIT) is gespecialiseerd in ontwikkelingslanden en opkomende, arme economieën. De dienst IFI beantwoordt jouw concrete vragen, biedt je toegang tot informatie over projecten en aanbestedingen, organiseert seminaries over en zendingen naar opkomende markten en bouwt voortdurend aan een netwerk van Vlaamse, federale en internationale contacten.\n\nMeer informatie op deze pagina van FIT [Hoe ondernemen gefinancierd door internationale instellingen?](https://www.flandersinvestmentandtrade.com/export/internationaal/financieel/hoe-ondernemen-gefinancierd-door-internationale-instellingen \"(opent in een nieuw venster)\")\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank).\n\n### Samengevat\n\nVoor wie\n\nondernemingen & organisaties\n\nVoor wat\n\nexport naar ontwikkelingslanden\n\nSubsidies, leningen, aanbestedingen\n\nsteun varieert per instrument\n\n- [Business Partnership Facility (BPF)](#business-partnership-facility-bpf-)\n- [Finexpo](#finexpo)\n- [FIT exportsubsidies](#fit-exportsubsidies)\n- [Prins Albert Fonds](#prins-albert-fonds)\n- [SFPIM International en BIO](#sfpim-international-en-bio)\n- [G-STIC Klimaatactieprogramma](#g-stic-klimaatactieprogramma-)\n- [Internationale financiële instellingen](#internationale-financiële-instellingen)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n- [Coaching en advies](#initiatieven)\n\n## Contact\n\nVLAIO\n\nAdres\n\nKoning Albert II-laan 35 bus 12\n\n1030Brussel\n\nBelgië\n\nTelefoon\n\nT [0800 20 555](tel:080020555)\n\nE-mail\n\n[info@vlaio.be](mailto:info@vlaio.be)\n\nWebsite\n\n[www.vlaio.be](https://www.vlaio.be/nl)\n\n## Ook interessant\n\n[**Exportfinanciering via Finexpo**\\\\\n\\\\\nVia verschillende steunprogramma's (waaronder intereststabilisatie van een banklening, staatsleningen en subsidies) tracht Finexpo Belgische bedrijven ...\\\\\n\\\\\nLees meer\\\\\n\\\\\nEen steunmaatregel van FOD Buitenlandse Zaken, Buitenlandse Handel en Ontwikkelingssamenwerking](/nl/subsidies-financiering/subsidiedatabank/exportfinanciering-finexpo)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/exportsteun-gericht-naar-ontwikkelingslanden",
      "title": "Exportsteun gericht naar ontwikkelingslanden | VLAIO"
    }
  },
  {
    "markdown": "# Subsidies voor culturele projecten van professionele makers en organisaties\n\n[Download als PDF](/nl/download/pdf?file=generated-pdf/maatregelfiche-subsidies_voor_culturele_projecten_van_professionele_makers_en_organisaties-1953.pdf)\n\nLaatst gewijzigd op 5 jun 2024 ( [Alle wijzigingen](/nl/subsidies-financiering/subsidiedatabank/wijzigingen/1953))\n\n### Samengevat\n\nVoor wie\n\nondernemingen & organisaties uit de culturele en creatieve sector\n\nVoor wat\n\nondersteuning van culturele projecten\n\nSubsidies en werkbeurzen\n\nsteun varieert per instrument\n\nBen je actief in een culturele of creatieve sector? Bekijk dan ook de rubriek [Ondernemen in de culturele en creatieve sectoren](https://www.vlaio.be/nl/begeleiding-advies/start/starten-de-culturele-en-creatieve-sectoren/wat-zijn-de-culturele-en) op de website van VLAIO.\n\n- [Beurzen](#beurzen)\n- [Projectsubsidie](#projectsubsidie)\n- [Tegemoetkoming voor internationale presentatiemomenten (TIP)](#tegemoetkoming-voor-internationale-presentatiemomenten-tip)\n- [Residentiebeurs](#residentiebeurs)\n- [Projecten met een partner uit een andere regio](#projecten-met-een-partner-uit-een-andere-regio)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n- [Coaching en advies](#initiatieven)\n\n## Wat houdt de maatregel in\n\nVoor de realisatie van bepaalde culturele projecten kan je een subsidie krijgen via het kunstendecreet van het Departement Cultuur, Jeugd en Media: waaronder beurzen voor kunstenaars, projectsubsidies voor kunstenaars en organisaties alsook tussenkomsten voor buitenlandse publieke presentatiemomenten.\n\nOok bij andere overheden kan je soms steun krijgen om culturele partnerschappen te stimuleren.\n\nWerk je in de culturele sector en wil je graag een project realiseren samen met een partner uit de Noord-Franse regio Hauts-de-France? Aarzel dan niet en dien je projectvoorstel uiterlijk op 1 maart 2024 in. Meer informatie over de Nederlands-Belgische culturele projecten kan je vinden in de rubriek Culturele partnerschappen.\n\n1\\. Wil je graag een project realiseren met een partner uit de Noord-Franse regio Hauts-de-France? Aarzel dan niet en dien je projectvoorstel uiterlijk op 1 maart 2024 in.\n\n2\\. Wil je graag een project realiseren met een partner uit de Franse Gemeenschap? Aarzel dan niet en dien je projectvoorstel uiterlijk op 2 april 2024 in. Meer informatie kan je vinden in de rubriek Culturele partnerschappen.\n\n3\\. Wil je graag met een partner uit de Duitstalige Gemeenschap een cultureel project of evenement realiseren waarbij digitalisering, digitale creatie en beleving centraal staan? Je kan tot uiterlijk 3 mei 2024 een projectvoorstel indienen.\n\nMeer informatie in de rubriek [Projecten met een partner uit een andere regio](https://www.vlaio.be/nl/subsidies-financiering/subsidiedatabank/subsidies-voor-culturele-projecten-van-professionele-makers-en-organisaties#projecten-met-een-partner-uit-een-andere-regio).\n\n## Beurzen\n\nIndividuele professionele kunstenaars, vormgevers, architecten, enz. die een link hebben met de Vlaamse Gemeenschap, die nieuwe ideeën willen ontwikkelen of andere wegen willen verkennen kunnen een beurs aanvragen. Er wordt een onderscheid gemaakt tussen:\n\n- **Opkomend talent** (maximaal 1 jaar): bestemd voor jonge, beloftevolle kunstenaars die al een eigen, onafhankelijke stem ontwikkeld hebben. De kunstenaar heeft zijn basisstudie in de kunsten al minstens één jaar afgerond of is, als de kunstenaar geen kunstenstudie gevolgd heeft, al meer dan een jaar bezig met zijn artistieke loopbaan.\n- **Bewezen talent** (maximaal 3 jaar): voorbehouden voor gevestigde kunstenaars die al een sterker ontwikkelde artistieke praktijk hebben. Hoewel hier geen minimumaantal jaren professionele praktijk aan gekoppeld wordt, gaat het in de regel wel om kunstenaars die al enige tijd actief zijn in de kunstensector.\n\nEen beurs kan aangevraagd worden voor de disciplines beeldende en audiovisuele kunsten, podiumkunsten, muziek, architectuur en vormgeving. Ook alle combinaties van disciplines, alle subgenres en subdisciplines komen in aanmerking.\n\nHet forfaitaire bedrag van een beurs opkomend talent bedraagt € 7.500 op jaarbasis.\n\nHet forfaitaire bedrag van een beurs bewezen talent bedraagt € 12.000 op jaarbasis.\n\nEen beursaanvraag moet uiterlijk op 15 september of 15 maart worden ingediend.\n\nMeer informatie over deze subsidie van de Vlaamse overheid (Kunstendecreet) kan je vinden op de pagina [Beurzen](https://www.vlaanderen.be/cjm/nl/cultuur/kunsten/subsidies/beurzen \"(opent in een nieuw venster)\").\n\n## Projectsubsidie\n\nZowel individuen als rechtspersonen die professioneel betrokken zijn bij het kunstgebeuren in Vlaanderen kunnen een projectsubsidie aanvragen. Ook intermediairen die het initiatief nemen om een project op te zetten met of voor kunstenaars komen in aanmerking. Ten slotte kunnen buitenlandse kunstenaars en kunstenorganisaties een aanvraag voor een projectsubsidie indienen als er een link is met Vlaanderen en als er een presentatieluik aan het project verbonden is.\n\nEen projectsubsidie ondersteunt allerhande initiatieven die in tijd en doelstelling beperkt zijn. Projecten kunnen zowel kort- als langlopend zijn, met een maximum van 3 jaar. Voorbeelden van initiatieven die kunnen worden ondersteund zijn:\n\n- de creatie en spreiding van een voorstelling\n- een tweejarige opstart van de werking van bijvoorbeeld een managementbureau\n- een tijdelijke tentoonstelling\n- een concerttournee in het buitenland\n- een lezingenreeks\n- een publicatie,..\n\nDe aanvrager moet actief zijn binnen de disciplines beeldende en audiovisuele kunsten, podiumkunsten, muziek, architectuur of vormgeving. Ook alle combinaties van disciplines, alle subgenres en subdisciplines komen in aanmerking.\n\nEr is geen maximumbedrag vastgesteld. De omvang van de subsidie hangt af van de ingediende begroting en van de beschikbare financiële middelen.\n\nEen projectsubsidie moet uiterlijk op 15 september of 15 maart worden ingediend.\n\nMeer informatie over deze subsidie van de Vlaamse overheid (Kunstendecreet) kan je vinden op de pagina [Projectsubsidies](https://www.vlaanderen.be/cjm/nl/cultuur/kunsten/subsidies/projectsubsidies \"(opent in een nieuw venster)\").\n\n## Tegemoetkoming voor internationale presentatiemomenten (TIP)\n\nDeze tussenkomst dient als financiële ondersteuning voor een actor in het kunstenveld om deel te nemen aan buitenlandse activiteiten waaraan een presentatiemoment gekoppeld is. Ook de expositie van Vlaamse kunstenaars op internationale kunstbeurzen door promotiegaleries komt in aanmerking voor deze tussenkomst.\n\nZowel de bij de presentatie betrokken kunstenaar(s) of organisaties als een bemiddelaar of de buitenlandse organisatie kunnen een aanvraag voor een tussenkomst voor een buitenlandse presentatie indienen.\n\nNiet alleen reis-, verblijf-, verzekerings- en transportkosten, maar ook materiaal- en andere kosten komen in aanmerking voor deze subsidie, zolang deze kosten strikt verbonden zijn aan de presentatie. De kosten voor de creatie van een werk dat in het buitenland getoond wordt, komen niet in aanmerking.\n\nHet maximale bedrag van een tegemoetkoming voor een internationaal presentatiemoment is € 7.000.\n\nIndiendata en meer informatie over deze subsidie van de Vlaamse overheid (Kunstendecreet) kan je vinden op de pagina [Tegemoetkoming voor internationale presentatiemomenten (TIP)](https://www.vlaanderen.be/cjm/nl/cultuur/kunsten/subsidies/tegemoetkomingen-voor-internationale-presentatiemomenten \"(opent in een nieuw venster)\").\n\n## Residentiebeurs\n\nEen residentiebeurs is een financiële tussenkomst in de leef- en reiskosten voor kunstenaars die voor een residentie geselecteerd zijn. Een verblijf in een residentie biedt je als kunstenaar tijd en ruimte om buiten je vertrouwde geografische context te werken aan de ontwikkeling van je oeuvre.\n\nKunstenaars die geselecteerd worden voor een residentie waarmee de Vlaamse overheid een overeenkomst heeft ontvangen een vooraf bepaalde tussenkomst voor hun leef- en reiskosten. Afhankelijk van de residentie wordt dit door Vlaanderen of de organisatie zelf gedragen. Een aantal residenties voorzien ook supplementair een budget voor de realisatie van een project/publicatie.\n\nHet subsidiebedrag voor een residentiebeurs voor een residentie waarmee de Vlaamse overheid geen overeenkomst heeft, wordt bepaald op basis van de bijgevoegde begroting. Het maximum bedraagt € 10.000.\n\nKunstenaars van alle disciplines komen in aanmerking voor een residentiebeurs.\n\nDe deadline voor het indienen van je aanvraag voor een residentietoelage is afhankelijk van de residentie die je kiest. Een overzicht kan je vinden op de pagina [Residentiebeurs](https://www.vlaanderen.be/cjm/nl/cultuur/kunsten/subsidies/residentiebeurs \"(opent in een nieuw venster)\").\n\nEen residentiebeurs voor een residentieplek waarmee de Vlaamse overheid geen overeenkomst heeft, wordt ingediend uiterlijk twee maanden voor de start van de residentie. Een residentiebeurs voor een residentieplek waarmee de Vlaamse overheid een overeenkomst heeft, wordt ingediend uiterlijk zes maanden voor de start van de residentie.\n\nDe indiendata en meer informatie van deze subsidie van de Vlaamse overheid (Kunstendecreet) kan je vinden op de pagina [Residentiebeurs](https://www.vlaanderen.be/cjm/nl/cultuur/kunsten/subsidies/residentiebeurs \"(opent in een nieuw venster)\").\n\n## Projecten met een partner uit een andere regio\n\n##### Bilaterale samenwerkingen\n\nVlaanderen heeft culturele samenwerkingsakkoorden met verschillende regio's en landen. Binnen deze akkoorden worden op regelmatige basis projectoproepen gelanceerd om de samenwerking te stimuleren. Een overzicht vind je hieronder en op [www.vlaanderen.be/cjm/nl/cultuur/internationaal-cultuurbeleid/bilaterale-samenwerking](https://www.vlaanderen.be/cjm/nl/cultuur/internationaal-cultuurbeleid/bilaterale-samenwerking \"(opent in een nieuw venster)\").\n\n##### **Vlaamse en Franse Gemeenschap**\n\nBinnen het cultureel samenwerkingsakkoord tussen de Vlaamse Gemeenschap en de Franse Gemeenschap wordt ieder jaar een oproep gelanceerd voor bilaterale samenwerkingsprojecten, met extra aandacht voor projecten die de samenwerking stimuleren tussen culturele actoren rond het gebruik van digitale technologie, zowel op het gebied van creatie, publieksparticipatie, promotie, ontwikkeling van instrumenten en/of het delen van kennis.\n\nDe oproep staat echter ook open voor alle soorten projecten in alle artistieke disciplines en culturele sectoren. Ook projecten zonder publieke toonmomenten komen in aanmerking, zoals projecten rond (artistiek) onderzoek, professionele ontwikkeling en netwerkprojecten.\n\nDe indiendata en meer informatie op de pagina [bilaterale-samenwerking/franse-gemeenschap#oproep](https://www.vlaanderen.be/cjm/nl/cultuur/internationaal-cultuurbeleid/bilaterale-samenwerking/franse-gemeenschap#oproep  \"(opent in een nieuw venster)\") en op [www.cultuurculture.be](https://www.cultuurculture.be/poap.  \"(opent in een nieuw venster)\").\n\n##### Duitstalige Gemeenschap\n\nDeze oproep wil de culturele samenwerking en uitwisseling tussen beide gemeenschappen bevorderen. De focus ligt daarbij op digitalisering, digitale creatie en beleving.\n\nDe projectoproep staat open voor samenwerkingen tussen kunstenaars en organisaties die professioneel actief zijn in de culturele sector en eventueel ook niet-culturele actoren die een band hebben met digitale technologie. In beide gevallen gaat het om actoren die betrokken zijn of willen zijn bij vormen van digitale creatie en beleving en die zich bezighouden met vragen over onze toekomst en hoe ze die vorm willen geven.\n\nDe projecten moeten gerealiseerd worden tussen 1 september 2023 en 31 augustus 2024. Het project kan verschillende vormen aannemen en je kunt maximaal € 10.000 projectsubsidies aanvragen.\n\nDe indiendata en meer informatie over de pagina [Projectoproep samenwerking met de Duitstalige Gemeenschap](https://www.vlaanderen.be/cjm/nl/cultuur/internationaal-cultuurbeleid/bilaterale-samenwerking/duitstalige-gemeenschap \"(opent in een nieuw venster)\").\n\n##### Nederland\n\nElk jaar organiseert de Nederlandse Ambassade in Brussel meerdere open calls voor subsidieaanvragen. Een subsidie kan aangevraagd worden voor Nederlandse culturele projecten in België of Nederlands-Belgische partnerprojecten.\n\nDe Nederlandse Ambassade in België ondersteunt culturele projecten van professionele makers en organisaties. Alle disciplines komen in aanmerking. Er is in het bijzonder aandacht voor projecten op het gebied van hedendaagse kunst, erfgoed, muziek en digitale cultuur. Ook multidisciplinaire projecten worden met interesse verwelkomd, evenals projecten die inzetten op participatie, inclusie en grensoverschrijdende culturele uitwisseling.\n\nCulturele projecten in heel België kunnen worden ondersteund, met speciale aandacht voor projecten die plaatsvinden in Wallonië en de Euregio.\n\nDe indiendata en meer informatie op de pagina [www.netherlandsandyou.nl/web/belgie/thema/cultuur](https://www.netherlandsandyou.nl/web/belgie/thema/cultuur \"(opent in een nieuw venster)\").\n\n##### Hauts-de-France\n\nIn het kader van de culturele samenwerkingsovereenkomst lanceren Vlaanderen en Hauts-de-France een projectoproep om partnerschappen tussen culturele spelers uit beide regio’s te ondersteunen.\n\nDoel van de oproep is de culturele samenwerking tussen beide regio's te stimuleren en deelname aan cultuur te bevorderen. De focus ligt voornamelijk op de ondersteuning van opkomend talent en de bevordering van duurzame grensoverschrijdende culturele uitwisselingen.\n\nVoor de projectoproep 2024-2025 wordt verder ingezet op de ondersteuning van opkomend talent en de bevordering van duurzame grensoverschrijdende culturele uitwisselingen.\n\nHet project kan verschillende vormen aannemen en wordt door beide regio's gesubsidieerd. Per project voorzien beide regio’s samen een bedrag van maximaal € 20.000. Je project vindt plaats tussen 1 september 2024 en 31 augustus 2025.\n\nDe projectoproep staat open voor kunstenaars en organisaties die professioneel actief zijn in de culturele sector. De uiterste indiendatum is 1 maart 2024.\n\nMeer informatie over de [Projectoproep samenwerking met regio Hauts-de-France](https://www.vlaanderen.be/cjm/nl/nieuws/projectoproep-samenwerking-met-regio-hauts-de-france \"(opent in een nieuw venster)\").\n\n##### Baskenland\n\nDe voorbije jaren zijn er twee bezoekersprogramma’s geweest tussen culturele actoren uit Vlaanderen en Baskenland. Met die bezoekersprogramma’s kunnen spelers op het gebied van kunst en cultuur met elkaar in contact komen, kennis en ervaring uitwisselen, en een internationaal netwerk van referenties en mogelijkheden tussen Vlaanderen en Baskenland voeden. Op de [website van Kunstenpunt](https://www.kunsten.be/ontmoetingen-programmas/internationaal-bezoekersprogramma-baskenland/ \"(opent in een nieuw venster)\") kun je het programma van die uitwisselingen terugvinden.\n\nHet Departement Kanselarij en Buitenlandse Zaken (DKBUZA) en het Etxepare Instituut uit Baskenland lanceerden in januari 2023 een oproep voor samenwerkingsprojecten tussen professionele kunstenorganisaties en kunstenaars uit Vlaanderen en Baskenland. In maart 2023 werden 6 projectvoorstellen gekozen voor een totaalbedrag van € 40.000. De gekozen projecten behelzen verschillende disciplines: dans, beeldende kunst, circus, multidisciplinair en podiumkunsten.\n\n##### Verenigd Koninkrijk\n\nWil je in contact komen met kunstprofessionals uit het Verenigd Koninkrijk? Kunstenpunt helpt je met de juiste contacten en de nodige informatie, met digitale ontmoetingsmomenten en een budget voor werkbezoeken naar Engeland, Schotland, Wales of Noord-Ierland en digitale ontmoetingsmomenten.\n\nRaadpleeg de pagina [(Re)Connect with the UK](https://www.kunsten.be/calls/reconnect-with-the-uk-get-to-know-art-professionals-and-organisations/ \"(opent in een nieuw venster)\") van Kunstenpunt (deadline was 31 december 2023).\n\n##### Marokko\n\nDe culturele samenwerking tussen de Vlaamse Gemeenschap en het Koninkrijk Marokko bestaat sinds 1975 en is ook verankerd in de Overeenkomst tussen de Vlaamse Gemeenschap en de Regering van het Koninkrijk Marokko tot de oprichting van [Darna](https://darnavzw.be/index.php/nl \"(opent in een nieuw venster)\"), het Vlaams-Marokkaans culturenhuis in Brussel.\n\nDarna wil de ontmoeting, de dialoog en de culturele uitwisseling tussen de Vlaamse en Marokkaanse gemeenschappen bevorderen en verstevigen. Het organiseert voorstellingen, (co)producties en zet het in op een laagdrempelige platformwerking voor een breed en uiteenlopend publiek en in diverse genres en disciplines. Darna werkt samen met een brede waaier aan partners in Brussel en de rest van Vlaanderen. Bijzondere aandacht gaat naar personen die nog niet of te weinig actief zijn in het culturele leven.\n\n##### Zuid-Afrika\n\nVlaanderen en Zuid-Afrika hebben sinds 1996 [een verdrag](https://www.fdfa.be/nl/verdrag-tussen-de-vlaamse-regering-en-de-regering-van-de-republiek-zuid-afrika-inzake-samenwerking \"(opent in een nieuw venster)\") waarmee ze de wederzijdse samenwerking op het gebied van onderwijs, kunst, cultuur, wetenschap, technologie en sport wilden stimuleren. In de loop van de jaren zetten Vlaanderen en Zuid-Afrika o.a. in op capaciteitsontwikkeling van bibliotheken en ‘adopteerde’ Vlaanderen vier lokale gemeenschapscentra, met nadruk op jeugd, cultuur en sport.\n\nHet actieplan voor culturele samenwerking 2023-2024 wil culturele actoren, ervaringsdeskundigen en netwerken in Vlaanderen en Zuid-Afrika verbinden en de uitwisseling stimuleren zodat beide partners van elkaar kunnen leren, elkaar kunnen inspireren en duurzame relaties en partnerschappen kunnen opbouwen.\n\nProjecten kunnen ondersteuning krijgen in het kader van het actieplan als ze voldoen aan criteria zoals kwaliteit, innovatie en diversiteit. Van zeer groot belang is ook dat het project bijdraagt aan de uitwisseling en verspreiding van culturele activiteiten tussen Vlaanderen en Zuid-Afrika en dat het duurzame partnerschappen tussen culturele actoren uit Vlaanderen en Zuid-Afrika stimuleert.\n\nMeer informatie over de [bilaterale samenwerking met Zuid-Afrika.](https://www.vlaanderen.be/cjm/nl/cultuur/internationaal-cultuurbeleid/bilaterale-samenwerking/zuid-afrika \"(opent in een nieuw venster)\")\n\n##### Quebec\n\nVlaanderen en Quebec organiseren binnen hun overeenkomst rond culturele samenwerking, een **driejaarlijkse projectoproep** voor culturele actoren uit Vlaanderen en Quebec die samen een project opzetten.\n\nDaarbij wordt telkens een specifieke focus gelegd. Zo lag in de periode 2018-2020 de focus op podiumkunsten voor een jong publiek. Voor de periode van 2021 tot en met 2023 zetten ze hun schouders onder samenwerkingsprojecten rond jeugd en podiumkunsten, digitale cultuur en immaterieel cultureel erfgoed. In de periode 2024-2026 wordt verder gewerkt op podiumkunsten en digitale kunst. Hierbij staat digitale creativiteit, uitvoerende kunst en duurzame innovatie/ecologisch verantwoorde kunst centraal.\n\nJe kon tot uiterlijk 22 januari 2024 een projectvoorstel indienen.\n\nMeer informatie over de [Projectoproep rond culturele samenwerking met Quebec](https://www.vlaanderen.be/cjm/nl/cultuur/internationaal-cultuurbeleid/bilaterale-samenwerking/quebec \"(opent in een nieuw venster)\").\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank).\n\n### Samengevat\n\nVoor wie\n\nondernemingen & organisaties uit de culturele en creatieve sector\n\nVoor wat\n\nondersteuning van culturele projecten\n\nSubsidies en werkbeurzen\n\nsteun varieert per instrument\n\nBen je actief in een culturele of creatieve sector? Bekijk dan ook de rubriek [Ondernemen in de culturele en creatieve sectoren](https://www.vlaio.be/nl/begeleiding-advies/start/starten-de-culturele-en-creatieve-sectoren/wat-zijn-de-culturele-en) op de website van VLAIO.\n\n- [Beurzen](#beurzen)\n- [Projectsubsidie](#projectsubsidie)\n- [Tegemoetkoming voor internationale presentatiemomenten (TIP)](#tegemoetkoming-voor-internationale-presentatiemomenten-tip)\n- [Residentiebeurs](#residentiebeurs)\n- [Projecten met een partner uit een andere regio](#projecten-met-een-partner-uit-een-andere-regio)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n- [Coaching en advies](#initiatieven)\n\n## Contact\n\nDepartement Cultuur, Jeugd en Media\n\nAfdeling / Dienst\n\nTeam Kunsten (postadres)\n\nAdres\n\nKoning Albert II laan 15 bus 266\n\n1210Brussel\n\nBelgië\n\nTelefoon\n\nT [02 553 68 42](tel:025536842)\n\nE-mail\n\n[kunsten@vlaanderen.be](mailto:kunsten@vlaanderen.be)\n\nWebsite\n\n[www.vlaanderen.be/cjm/nl/cultuur/kunsten/subsidies](https://www.vlaanderen.be/cjm/nl/cultuur/kunsten/subsidies \"(opent in een nieuw venster)\")\n\nNederlandse Ambassade in Brussel\n\nAdres\n\nKortenberglaan 4/10\n\n1040Brussel\n\nBelgië\n\nTelefoon\n\nT [02 679 17 11](tel:026791711)\n\nE-mail\n\n[bru@minbuza.nl](mailto:bru@minbuza.nl)\n\nWebsite\n\n[www.nederlandenu.nl/uw-land-en-nederland/belgie/cultuur/subsidieregeling](https://www.nederlandenu.nl/uw-land-en-nederland/belgie/cultuur/subsidieregeling \"(opent in een nieuw venster)\")\n\n## Ook interessant\n\n[**Fiscale regeling voor auteursrechten en naburige rechten**\\\\\n\\\\\nInkomsten uit auteursrechten worden beschouwd als een zogenaamd roerend inkomen en dit tot een bepaald (bruto)bedrag dat jaarlijks wordt geïndexeerd ...\\\\\n\\\\\nLees meer\\\\\n\\\\\nEen steunmaatregel van FOD Financiën](/nl/subsidies-financiering/subsidiedatabank/fiscale-regeling-voor-auteursrechten-en-naburige-rechten)\n\n[**Films, series, games en interactief werk: subsidies via VAF**\\\\\n\\\\\nHet VAF geeft financiële steun aan de audiovisuele sector voor de productie van films, series, games en interactief werk, vanaf het scenario tot de ...\\\\\n\\\\\nLees meer\\\\\n\\\\\nEen steunmaatregel van Vlaams Audiovisueel Fonds (VAF)](/nl/subsidies-financiering/subsidiedatabank/films-series-games-en-interactief-werk-subsidies-vaf)\n\n[**Literatuur: subsidies via Literatuur Vlaanderen**\\\\\n\\\\\nLiteratuur Vlaanderen ondersteunt (strip)auteurs, illustratoren, literaire vertalers en ook uitgevers voor de creatie, productie, presentatie en ...\\\\\n\\\\\nLees meer\\\\\n\\\\\nEen steunmaatregel van Vlaamse overheid](/nl/subsidies-financiering/subsidiedatabank/literatuur-subsidies-literatuur-vlaanderen)\n\n## Coaching en advies\n\n[**Flanders DC**\\\\\n\\\\\nFlanders DC is het unieke aanspreekpunt voor ondernemers in de design- en modesector. \\\\\n\\\\\nLees meer\\\\\n\\\\\nEen initiatief van\\\\\nFlanders DC](/nl/begeleiding-advies/expertisedatabank/flanders-dc)\n\n[Check alle initiatieven waarop je beroep kan doen](/nl/begeleiding-advies/expertisedatabank/zoek)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/subsidies-voor-culturele-projecten-van-professionele-makers-en-organisaties",
      "title": "Subsidies voor culturele projecten van professionele makers en organisaties | VLAIO"
    }
  },
  {
    "markdown": "# Ecologiepremie+\n\n[Download als PDF](/nl/download/pdf?file=generated-pdf/maatregelfiche-ecologiepremie-plus-241.pdf)\n\nLaatst gewijzigd op 19 sep 2024 ( [Alle wijzigingen](/nl/subsidies-financiering/subsidiedatabank/wijzigingen/241))\n\n### Samengevat\n\nVoor wie\n\nondernemingen\n\nVoor wat\n\ninvesteringen in ecologische technologieën vermeld op de lijst LTL EP+\n\nSubsidie\n\nafhankelijk van de technologie op de lijst LTL EP+\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Cumulatieverbod](#cumulatieverbod)\n- [Aanvraagprocedure](#aanvraagprocedure)\n- [Uitbetalingsprocedure](#uitbetalingsprocedure)\n- [Voorbeelden](#voorbeelden)\n- [Vrijgesteld van vennootschapsbelasting](#vrijgesteld-van-vennootschapsbelasting)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n- [Coaching en advies](#initiatieven)\n\n## Wat houdt de maatregel in\n\nOndernemingen in het Vlaamse Gewest kunnen van VLAIO een subsidie verkrijgen voor een aantal ecologische investeringen die op een limitatieve technologieënlijst (LTL) zijn vermeld. De technologieën zijn in de lijst ingedeeld onder de thema’s koeling, transport, warmte/verwarming, water en diverse.\n\nNaast de ecologiepremie+ is er de [strategische ecologiesteun (STRES)](https://www.vlaio.be/nl/subsidies-financiering/subsidiedatabank/strategische-ecologiesteun-stres) die tegemoet komt aan ondernemingsspecifieke investeringsprojecten vanaf € 1,5 miljoen. In 2023 en 2024 is er ook het steunprogramma [GREEN](https://www.vlaio.be/nl/subsidies-financiering/subsidiedatabank/green-steun-voor-groener-en-efficienter-energiegebruik) voor ondernemingsspecifieke investeringsprojecten voor de thema's vergroening van warmte en energiebesparing vanaf € 50.000 projectkosten. Voor GREEN gelden technologieën die niet gesteund worden via de ecologiepremie+ of voor technologieën van de ecologiepremie+ voor doelgroepen die niet in aanmerking komen voor de ecologiepremie+, zoals vzw's met een economische activiteit en grote ondernemingen bij sommige technologieën.\n\nSinds 1 juli 2024 geldt er nieuwe steunregelgeving voor de Ecologiepremie 1. De belangrijkste wijzigingen vind je in dit nieuwsbericht [Vanaf 1 juli wijzigen de voorwaarden van de ecologiesteun.](https://www.vlaio.be/nl/nieuws/vanaf-1-juli-wijzigen-de-voorwaarden-van-de-ecologiesteun) 2\\. Er geldt een [nieuwe lijst met 44 technologieën](https://www.vlaio.be/nl/subsidies-financiering/limitatieve-technologieen) (LTL) die in aanmerking komen voor subsidiëring. Wat er werd gewijzigd in de lijst kan je vinden in de rubriek [Wat komt in aanmerking > Aanpassingen LTL lijst](https://www.vlaio.be/nl/subsidies-financiering/subsidiedatabank/ecologiepremie#wat-komt-in-aanmerking).\n\n## Wie komt in aanmerking\n\n##### Zowel kmo's als grote ondernemingen\n\nDeze subsidie kan worden verkregen door alle ondernemingen vermeld in de [kruispuntbank ondernemingen](https://economie.fgov.be/nl/themas/ondernemingen/kruispuntbank-van/diensten-voor-iedereen/hergebruik-van-publieke/kruispuntbank-van \"(opent in een nieuw venster)\") en die gaan investeren in een (toekomstige) vestiging in het Vlaams Gewest.\n\nVoor de omvang van de ecologiesteun wordt wel een onderscheid gemaakt tussen kmo's en grote ondernemingen (go). Een kmo moet beantwoorden aan de Europese kmo-definitie:\n\n| ##### Criteria | ##### kmo |\n| --- | --- |\n| Tewerkstelling | minder dan 250 |\n| ofwel jaaromzet<br>ofwel balanstotaal | maximum € 50 miljoen<br>maximum € 43 miljoen |\n\n| ##### Zelfstandigheidscriterium |\n| --- |\n| Zelfstandigheid uit zich in het samentellen van de data van de steunaanvragende onderneming met deze van de participerende (vanaf meer dan 25% participatie) en verbonden (vanaf meer dan 50% participatie) ondernemingen (zie ook [de Europese kmo-definitie](https://www.vlaio.be/nl/subsidies-financiering/ecologiepremie/voorwaarden/de-europese-kmo-definitie)) |\n\nWanneer één van deze criteria wordt overschreden is men een grote onderneming. Voor de bepaling van de grootte van de onderneming wordt gekeken naar de twee neergelegde jaarrekeningen voorafgaand aan het moment van indiening.\n\nOndernemingen met één of meer grote **energie-intensieve vestigingen** (energieverbruik van de vestiging ≥ 0,1 PJ) in het Vlaamse Gewest kunnen enkel een ecologiepremie+ krijgen als deze vestigingen zijn toegetreden tot de Vlaams energiebeleidsovereenkomsten (EBO) en deze ook naleven.\n\n##### Uitgesloten\n\n- Vzw’s zijn geen aanvaardbare juridische vorm voor de EP+. Vzw's met een economische activiteit die in aanmerking komen voor GREEN steun kunnen voor groene warmte en energie-efficiëntie technologieën vermeld op de LTL EP+, [GREEN](https://www.vlaio.be/nl/subsidies-financiering/subsidiedatabank/green-steun-voor-groener-en-efficienter-energiegebruik) steun aanvragen.\n- Ondernemingen die gedomineerd worden door een administratieve overheid (minstens 50% van de aandelen of stemrechten) **zijn uitgesloten van steun behalve voor** investeringen in warmtenetten, energiedelen, walstroom en waterzuivering.\n- Grote ondernemingen die uitgesloten zijn voor een groene warmte of energie-efficiëntietechnologie vermeld op de LTL EP+ kunnen voor deze technologie steun verkrijgen via [GREEN](https://www.vlaio.be/nl/subsidies-financiering/subsidiedatabank/green-steun-voor-groener-en-efficienter-energiegebruik).\n- Investeringen voor primaire landbouw, visserij en aquacultuur zijn uitgesloten.\n- Een [onderneming in moeilijkheden](https://www.vlaio.be/nl/subsidies-financiering/ecologiepremie/voorwaarden/wat-is-een-onderneming-moeilijkheden) wordt uitgesloten van steun ingevolge Europese regelgeving.\n\n##### Patrimoniumvennootschap\n\nDe investeringen kunnen worden uitgevoerd door een patrimoniumvennootschap die behoort tot dezelfde groep als de steunaanvragende onderneming.\n\nDit is in de volgende gevallen:\n\n- de patrimoniumvennootschap participeert (on)rechtstreeks voor ten minste 25% in de steunaanvragende onderneming;\n- de steunaanvragende onderneming participeert (on)rechtstreeks) voor ten minste 25% in de patrimoniumvennootschap;\n- een natuurlijke persoon of rechtspersoon participeert voor ten minste 25% in beide vennootschappen.\n\nDe patrimoniumvennootschap stelt de investeringen gedurende vijf jaar ter beschikking van de steunaanvragende onderneming.\n\n##### Derde partijfinanciering\n\nDe investeringen kunnen worden uitgevoerd door een derde onderneming (niet behorend tot de groep) in de Vlaamse vestiging van de klant. Hierbij komt de derde onderneming in aanmerking voor steun, op voorwaarde dat de klant ook voldoet aan de voorwaarden om als onderneming steun aan te vragen in geval deze zelf zou investeren. De derde onderneming heeft een minstens vijfjarig durende overeenkomt met de klant. (Een voorbeeld is een derde onderneming die investeert in een omgekeerde osmose installatie bij de klant, waarmee er water wordt gezuiverd dat bestemd is voor de klant).\n\nDe steunaanvrager exploiteert steeds zelf de investeringen (gebruiken, bedienen, onderhouden, ...). Verhuren van investeringen aan klanten is niet steunbaar.\n\n## Wat komt in aanmerking\n\n##### Thema's\n\nEen ecologiepremie wordt toegekend aan de technologieën die opgenomen zijn in een limitatieve technologieënlijst (afgekort LTL EP+). **Voor aanvragen ingediend vanaf 1 juli 2024 zijn er 44 technologieën** steunbaar **.**\n\nDe technologieën zijn opgedeeld in volgende thema's:\n\n- koeling;\n- transport;\n- warmte/verwarming;\n- water;\n- diverse.\n\nDe volledige LTL EP+ kan je vinden op [www.vlaio.be/nl/subsidies-financiering/limitatieve-technologieen](https://www.vlaio.be/nl/subsidies-financiering/limitatieve-technologieen).\n\n##### Uitgesloten\n\nVolgende technologieën komen **niet** voor op de LTL en zijn bijgevolg uitgesloten van een ecologiepremie:\n\n- ecologie-investeringen die wettelijk verplicht zijn ... denk hierbij aan investeringen om te voldoen aan:\n  - Europese of Vlaamse normen verplichtingen in het kader van energie- en klimaatbeleid Vlaanderen (bijv. energie-audit, energiebalans, energieprestatieregelgeving bij nieuwbouw of ingrijpende energetische renovatie);\n  - de voorwaarden opgenomen in de omgevingsvergunning.\n\n##### Aanpassingen LTL lijst\n\nBij ministerieel besluit van 30 juni 2024 is de limitatieve lijst met technologieën die in aanmerking komen voor subsidiëring met de ecologiepremie aangepast. De nieuwe technologieënlijst is van toepassing op steunaanvragen **ingediend vanaf 1 juli 2024**. Aanpassingen kaderen in het nieuwe Besluit Vlaams Regering (19 april 2024) van de ecologiesteun en van het Ministerieel Besluit Ecologiepremie+ (30 juni 2024).\n\n**Geschrapt**\n\n- T201099: Opslag van duurzaam opgewekte elektrische energie (batterijen)\n- T201069: Walstroomaansluiting (landzijde) groter dan 1MVA voor zeeschepen\n- T100083: Actief en intelligent daglichtsysteem\n- T201028: Daglichtbuis met hoogreflecterend oppervlak\n- T1300: Een nieuw koelsysteem op basis van alternatieve koudemiddelen (uitgezonderd ammoniak) met een totaal koelvermogen (binnen de onderneming) tussen 50 en 300 kW\n- T201066: Een nieuw koelsysteem op basis van alternatieve koudemiddelen (uitgezonderd ammoniak) met een totaal koelvermogen (binnen de onderneming) tot en met 50 kW\n\n**Toegevoegd**\n\n- T201100: Nieuw koelsysteem op basis van natuurlijke koudemiddelen (uitgezonderd ammoniak) met een totaal koelvermogen tot en met 300 kW, inclusief recuperatie ven restenergie (Deze technologie vervangt de technologieën T1300 en T201066 en met de verplichting warmterecuperatie).\n\n**Aangepaste steunpercentages**\n\n- T1301, T1303, T1309, T201051, T201057, T201071, T201072, T201073, T201087, T201098\n\n**Aanpassing essentiële componenten**\n\n- T1301, T1303, T1309, T201052, T201082, T201088, T201092\n\nNaast de inhoudelijke aanpassingen bij een aantal technologieën, zijn er ook tekstuele aanpassingen ter verduidelijking. Deze omvatten onder andere bijkomende uitleg, definities, financiering door derden enz.\n\nGeothermische warmtepompen: bij nieuwbouw of ingrijpende energetische renovatie is er een verplicht maximum toegelaten E-peil. Als aan dit E-peil ook kan voldaan worden met een andere verwarmingstechnologie zoals aardgasverwarming of een luchtwarmtepomp ... dan is er steun mogelijk.\n\nVerder in aanmerking komen onder andere: thermische zonnesystemen, warmteproductie uit biogas via vergisting, koelsystemen op alternatieve koudemiddelen (CO2, propaan, ...) en ammoniak, tankinfrastructuur voor waterstof, struvietrecuperatie, aanwenden expansie-energie, ORC (Organic Rankine Cycle) op procesrestwarmte, walstroomvoorziening scheepszijde binnenvaart, autonoom elektrisch koelaggregaat, chemische warmtepomp, ...\n\n## Omvang steun\n\nDe ecologiepremie wordt toegekend in de vorm van een subsidie. Het bedrag van de ecologiepremie wordt bepaald door het vermelde nettosteunpercentage op het investeringsbedrag van de vermelde essentiële componenten van de technologie dat afhankelijk is van de grootte van de onderneming (kmo of go).\n\nDe steun is steeds van toepassing op het beroepsmatig deel van de essentiële componenten exclusief installatiekosten behalve waar vermeld bij de technologie. De investeringen moeten steeds geactiveerd worden op de balans en over minimum 3 jaar afgeschreven worden. De investeringen moeten ook minimum 5 jaar na realisatie in de onderneming behouden blijven.\n\nHet totale bedrag aan toegekende ecologiepremie bedraagt **maximaal € 1 miljoen per onderneming over een periode van 3 jaar** te rekenen van de indieningsdatum van de eerste positief besliste steunaanvraag.\n\n## Cumulatieverbod\n\nEcologiesteun mag niet gecumuleerd worden met andere overheidssteun. Dat betekent dat de onderneming geen steun mag aanvragen voor dezelfde in aanmerking komende investeringskosten (bijvoorbeeld geen overlap tussen oproepen van VLAIO en VEKA, geen overlap tussen premies van Fluvius en steun via VLAIO, ...).\n\n## Aanvraagprocedure\n\nMeer informatie over de aanvraagprocedure kan je vinden op [vlaio.be/nl/subsidies-financiering/ecologiepremie/aanvraagprocedure](https://www.vlaio.be/nl/subsidies-financiering/ecologiepremie/aanvraagprocedure).\n\nOm de persoonlijke gegevens maximaal te beveiligen moet men zich aanmelden via een federaal token, een elektronische identiteitskaart (eID) of itsme-app, ... Wie gebruik wil maken van de elektronische identiteitskaart, heeft uiteraard een kaartlezer en de nodige software nodig. Wie liever gebruik maakt van het federale token, kan dit aanvragen via [www.belgium.be](http://www.belgium.be/ \"(opent in een nieuw venster)\"). Hou hierbij jouw rijksregisternummer, SIS-kaartnummer en identiteitskaartnummer bij de hand. Het federale token is persoonlijk en wordt naar het thuisadres gestuurd. Wettelijke functiehouders (zaakvoerders, bestuurders, ...) van een onderneming kunnen een aanvraag doen. Anderen dienen eerst via het Vlaams toegangsbeheer een machtiging te krijgen via een functiehouder. Meer info hierover bij de Vlaamse Infolijn op het telefoonnummer 1700.\n\n##### Opgelet! De onderneming mag nog niet gestart zijn met de investeringen bij de indiening van de aanvraag. De vroegst mogelijke startdatum van het investeringsproject is de eerste dag van de maand die volgt op de maand waarin de steunaanvraag wordt ingediend.\n\nAls startdatum geldt de datum van de eerste factuur bij aankoop of de datum van ondertekening van het financieel leasingcontract. De ecologie-investeringen moeten ook **starten binnen de 12 maanden na de beslissing tot toekenning van de steun** en moeten binnen een termijn van 3 jaar na de beslissingsdatum beëindigd zijn. Ten vroegste na de beslissingsdatum en ten laatste 12 maanden na de laatste factuur bij aankoop of na de datum ondertekening financieel leasingcontract, kan de steun opgevraagd worden in drie schijven of in zijn geheel.\n\nIn de digitale aanvraag zijn per technologie een aantal vragen toegevoegd over de technische kenmerken van de installatie (vermogens, verbruik, enz.). Dit is nodig voor het opvolgen van de klimaatefficiëntie van de ecologiesteun. Voor een aantal technologieën worden deze vragen via een invulfiche toegestuurd per email door jouw dossierbehandelaar na het indienen van de aanvraag. Ook dient men de bestelbon/offerte van de ecologie-investering op te laden in de digitale aanvraag.\n\n##### Bekijk zeker ook de documenten [Handleiding](https://www.vlaio.be/nl/subsidies-financiering/ecologiepremie/hoe-vraag-je-de-ecologiepremie-aan) en de [Toelichting bij technische vragen ecologiepremie+](https://www.vlaio.be/nl/subsidies-financiering/ecologiepremie/hoe-vraag-je-de-ecologiepremie-aan) vooraleer je een aanvraag indient!\n\n## Uitbetalingsprocedure\n\nDe steun wordt in drie schijven uitbetaald (ten vroegste één maand na de beslissing tot toekenning):\n\n- een eerste schijf (30%) nadat 30% van de investeringen zijn gerealiseerd;\n- een tweede schijf (30%) nadat 60% van de investeringen zijn gerealiseerd;\n- een derde schijf (40%) na beëindiging van de investeringen en na controle van het dossier.\n\n##### De uitbetaling van een schijf moet je aanvragen via de webapplicatie. Opgelet! De steun moet ten laatste 12 maanden na het beëindigen van het investeringsproject (laatste factuurdatum bij aankoop of ondertekeningsdatum financieel leasecontract) opgevraagd worden.\n\n## Voorbeelden\n\n##### **Voorbeeld 1**\n\nEen kmo-vleesverwerkingsbedrijf installeert (excl. plaatsingskosten) een nieuwe koelinstallatie voor productkoeling op 4°C met 200kW koelvermogen en op -10°C met 150kW op basis van alternatieve koelmiddelen ter waarde van € 50.000 en met een warmterecuperatiesysteem van € 10.000. De nieuwe en de bestaande koelinstallaties per temperatuurniveau, hebben een totaal koelvermogen van minder dan 300 kW.\n\n- Technologie: zie LTL-EP+ 2024-02 technologienr. 201100: “Koelsysteem op basis van natuurlijke koudemiddelen (uitgezonderd ammoniak) met een totaal koelvermogen tot en met 300kW, inclusief recuperatie van restenergie\"\n\nDe restwarmte wordt gerecupereerd en ingezet binnen de onderneming als proceswarmte of voor klimatisatie overeenkomstig de voorwaarden van recuperatie van restenergie\n\n- uitleg:\n  - Een nieuw koelsysteem voor het koelen van ruimten, producten of processtromen op basis van natuurlijke koudemiddelen (CO2, propaan, (iso)butaan, propyleen, ethyleen, of ethaan) waarbij de restenergie gerecupereerd wordt. Het totale koelvermogen binnen de vestiging van de onderneming van de verschillende installaties moet na realisatie kleiner of gelijk zijn aan 300kW. Indien er een temperatuursverschil is van minimum 5°C van de koeltoepassing, mogen de verschillende koelsystemen opgesplitst worden per temperatuursniveau voor de berekening van het totale vermogen.\n  - nettosteunpercentage: kmo 15% - go 12%\n  - essentiële componenten: koelsysteem met alternatief koudemiddel (compressor, condensor, leidingen, appendages, expansieventiel en verdamper) inclusief het systeem voor recuperatie en inzet van restenergie (excl. afgiftesysteem).\n- steun: stel dat dit een kmo is: subsidie= 15% voor koelsysteem met warmterecuperatiesysteem\n- omvang subsidie = bedrag essentiële componenten (excl. btw en excl. plaatsing) x nettosteunpercentage\n\n= (€ 50.000 + € 10.000) x 15%\n\n= € 9.000\n\n##### **Voorbeeld 2**\n\nEen 50% dochter van een multinational actief in de voedingsindustrie in diepgevroren voedingsproducten zal 3 nieuwe vrachtwagens aankopen op 100% elektriciteit van € 410.000 per vrachtwagen zonder opbouw.\n\n- Technologie: zie LTL-EP+ 2024-02 technologienr. 201071: “Elektrische vrachtwagen”\n- uitleg:\n  - Nieuwe vrachtwagen (meer dan 3,5 ton) met 100 % elektrische aandrijving, zonder opbouw en met een maximum in aanmerking komend investeringsbedrag van € 400.000 per vrachtwagen. Per onderneming komen voor deze technologie maximum twee vrachtwagens in aanmerking voor steun. Hybride vrachtwagens (deels op fossiele brandstoffen) komen niet in aanmerking voor steun\"\n  - nettosteunpercentage kmo: 35% - go: 21%\n  - essentiële componenten: nieuwe vrachtwagen met 100% elektrische aandrijving (zonder opbouw)\n- Steun: stel dat dit een 50% dochter is van een grote onderneming dan is de onderneming zelf ook een grote onderneming.\n- Omvang subsidie= bedrag essentiële componenten x nettosteunpercentage\n\n= € 800.000 x 21%\n\n= € 168.000\n\n**\\*** Maximaal € 400.000 per vrachtwagen en maximaal twee vrachtwagens op te geven (€ 410.000 > **€ 400.000** x 3 > **2**  =  **€ 800.000 op te geven bedrag**).\n\n## Vrijgesteld van vennootschapsbelasting\n\nSinds 1 januari 2006 geldt er een vrijstelling van vennootschapsbelasting voor kapitaal- en interestsubsidies die door de gewesten in het kader van de economische expansiewetgeving toegekend worden aan ondernemingen om “immateriële en materiële vaste activa aan te schaffen of tot stand te brengen”. Ondernemingen als natuurlijke persoon (zelfstandigen, éénmanszaken, ...) zijn niet vrijgesteld van belasting op de ecologiepremie plus.\n\nOok voor deze maatregel geldt deze vrijstelling. Voor meer informatie zie [Veelgestelde vragen: welke subsidies worden vrijgesteld van belasting](https://www.vlaio.be/nl/begeleiding-advies/financiering/overheidsmaatregelen/veelgestelde-vragen-welke-subsidies-worden).\n\n## Blijf op de hoogte\n\nWil je op de hoogte blijven van wijzigingen van deze maatregel en andere maatregelen in de Subsidiedatabank? Dat kan via de gratis ' [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank)'.\n\n### Samengevat\n\nVoor wie\n\nondernemingen\n\nVoor wat\n\ninvesteringen in ecologische technologieën vermeld op de lijst LTL EP+\n\nSubsidie\n\nafhankelijk van de technologie op de lijst LTL EP+\n\n- [Wie komt in aanmerking](#wie-komt-in-aanmerking)\n- [Wat komt in aanmerking](#wat-komt-in-aanmerking)\n- [Omvang steun](#omvang-steun)\n- [Cumulatieverbod](#cumulatieverbod)\n- [Aanvraagprocedure](#aanvraagprocedure)\n- [Uitbetalingsprocedure](#uitbetalingsprocedure)\n- [Voorbeelden](#voorbeelden)\n- [Vrijgesteld van vennootschapsbelasting](#vrijgesteld-van-vennootschapsbelasting)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n- [Coaching en advies](#initiatieven)\n\n## Contact\n\nStuur bij voorkeur een e-mail naar VLAIO. Toch iets via post bezorgen? Alle VLAIO-kantoren hebben voortaan één [postadres](https://www.vlaio.be/nl/over-ons/adressen).\n\nVLAIO\n\nAdres\n\nKoning Albert II-laan 15 bus 331\n\n1210 Brussel\n\nBelgië\n\nTelefoon\n\nT [0800 20 555](tel:080020555)\n\nE-mail\n\n[ecologiepremie@vlaio.be](mailto:ecologiepremie@vlaio.be)\n\nWebsite\n\n[www.vlaio.be/nl/subsidies-financiering/ecologiepremie](https://www.vlaio.be/nl/subsidies-financiering/ecologiepremie)\n\n## Ook interessant\n\n[**GREEN: steun voor groener en efficiënter energiegebruik**\\\\\n\\\\\nWil je een lagere energiefactuur? Schakel dan over van fossiele brandstoffen naar hernieuwbare energie of elektrificeer je bedrijfsprocessen. De ...\\\\\n\\\\\nLees meer\\\\\n\\\\\nEen steunmaatregel van VLAIO](/nl/subsidies-financiering/subsidiedatabank/green-steun-voor-groener-en-efficienter-energiegebruik)\n\n[**Strategische ecologiesteun (STRES)**\\\\\n\\\\\nOndernemingen kunnen een subsidie verkrijgen voor grote projecten met een uitgesproken innovatief karakter, een omvangrijk milieuvoordeel en ...\\\\\n\\\\\nLees meer\\\\\n\\\\\nEen steunmaatregel van VLAIO](/nl/subsidies-financiering/subsidiedatabank/strategische-ecologiesteun-stres)\n\n[**Groene warmte, restwarmte en energie-efficiënte stadsverwarming (call groene warmte)**\\\\\n\\\\\nOndernemingen en andere aanvragers die in het Vlaamse Gewest investeren in installaties voor de productie van groene warmte, de benutting van ...\\\\\n\\\\\nLees meer\\\\\n\\\\\nEen steunmaatregel van Vlaams Energie- en Klimaatagentschap (VEKA)](/nl/subsidies-financiering/subsidiedatabank/groene-warmte-restwarmte-en-energie-efficiente-stadsverwarming-call-groene-warmte)\n\n## Coaching en advies\n\n[**Contactdagen financiering & subsidies**\\\\\n\\\\\nOp de contactdag krijg je advies op maat over subsidies en financiering.\\\\\n\\\\\nLees meer\\\\\n\\\\\nEen initiatief van\\\\\nVLAIO](/nl/begeleiding-advies/expertisedatabank/contactdagen-financiering-subsidies)\n\n[**VLAIO bedrijfsadviseurs**\\\\\n\\\\\nJouw persoonlijke VLAIO hulp bij groei, verandering en innovatie\\\\\n\\\\\nLees meer\\\\\n\\\\\nEen initiatief van\\\\\nVLAIO](/nl/begeleiding-advies/expertisedatabank/vlaio-bedrijfsadviseurs)\n\n[**Flux50 - samen werken aan het energiesysteem van de toekomst**\\\\\n\\\\\nDe kernfacilitator in Vlaanderen voor innovatieve energieprojecten.\\\\\n\\\\\nLees meer\\\\\n\\\\\nEen initiatief van\\\\\nFlux50](/nl/begeleiding-advies/expertisedatabank/flux50-samen-werken-aan-het-energiesysteem-van-de-toekomst)\n\n[Check alle initiatieven waarop je beroep kan doen](/nl/begeleiding-advies/expertisedatabank/zoek)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/ecologiepremie",
      "title": "Ecologiepremie+ | VLAIO"
    }
  },
  {
    "markdown": "# Europese steun voor investeringen: een overzicht\n\n[Download als PDF](/nl/download/pdf?file=generated-pdf/maatregelfiche-europese_steun_voor_investeringen_een_overzicht-5728.pdf)\n\nLaatst gewijzigd op 16 dec 2024 ( [Alle wijzigingen](/nl/subsidies-financiering/subsidiedatabank/wijzigingen/5728))\n\n### Samengevat\n\nVoor wie\n\nondernemingen & organisaties\n\nVoor wat\n\ninfrastructuurinvesteringen\n\nSteun\n\nfinanciële ondersteuning\n\n- [Connecting Europe Facility (CEF)](#connecting-europe-facility-cef)\n- [Digital Europe programme (DIGITAL)](#digital-europe-programme-digital)\n- [InvestEU programma](#investeu-programma)\n- [Europese Structuur- en investeringsfondsen (ESIF)](#europese-structuur--en-investeringsfondsen-esif)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Wat houdt de maatregel in\n\nEuropa geeft heel wat financiële ondersteuning voor infrastructuurinvesteringen: investeringen in gebouwen, wegen, machines en installaties. Hierbij een overzicht van de belangrijkste Europese programma's waar je een beroep op kan doen.\n\n## Connecting Europe Facility (CEF)\n\n##### Omschrijving maatregel\n\nConnecting Europe Facility (CEF) richt zich tot drie infrastructuursectoren: digitaal, energie en transport. De centrale doelstellingen zijn het verbinden van alle EU-lidstaten en de infrastructuur te verbeteren op het vlak van energievoorziening, telecommunicatienetwerken en transportnetwerken.\n\nDe thema’s zijn zeer breed en de doelgroepen eveneens. In eerste instantie maken vooral bedrijven en (nationale en regionale) overheden kans op cofinanciering, maar ook onderzoeksinstellingen, kmo’s, ngo's, internationale organisaties komen in aanmerking. De meeste oproepen hebben bijzondere aandacht voor het grensoverschrijdend karakter en voor het wegwerken van knelpunten in de netwerken, gezien de primaire doelstelling van CEF is om de lidstaten van de EU beter met elkaar te verbinden.\n\nHet programma bestaat uit drie onderdelen:\n\n- [CEF Transport](https://cinea.ec.europa.eu/programmes/connecting-europe-facility/transport-infrastructure_en \"(opent in een nieuw venster)\")\n- [CEF Energy](https://cinea.ec.europa.eu/programmes/connecting-europe-facility/energy-infrastructure-connecting-europe-facility-0_en \"(opent in een nieuw venster)\")\n- [CEF Digital](https://hadea.ec.europa.eu/programmes/connecting-europe-facility_en \"(opent in een nieuw venster)\")\n\nNieuw voor de programmaperiode 2021-2027 is dat 60% van het budget naar projecten zal gaan die bijdragen aan de doelstellingen van de Europese Green Deal. Er is daarnaast ook een bijzondere focus op synergiën tussen de drie netwerken (digitaal, energie en transport). Dit programma staat open voor zowel overheden, kmo’s en grote ondernemingen, onderzoeksinstellingen, enz.\n\nDe steun wordt verleend in de vorm van subsidies, risicokapitaal en waarborgen.\n\nEr wordt steeds gewerkt met oproepen tot indiening van projectvoorstellen.\n\nGrensoverschrijdende samenwerking in de projecten is niet altijd vereist.\n\nCEF wordt beheerd door het Europese agentschap CINEA (European Climate, Infrastructure and Environment Executive Agency).\n\n##### Meer informatie\n\nMeer informatie over CEF kan je raadplegen op de VLAIO website EU Funding Overview [Connecting Europe Facility (CEF)](https://eufundingoverview.be/funding/cef-connecting-europe-facility \"(opent in een nieuw venster)\"). Je kan hier ook de contactpersonen voor Vlaanderen terugvinden.\n\n## Digital Europe programme (DIGITAL)\n\n##### Omschrijving maatregel\n\nHet Digital Europe programma (2021-2027) richt zich op de digitale transformatie van de EU en zal bijdragen aan de implementatie van de Digital Single Market-strategie. DIGITAL richt zich op vijf sleutelgebieden: artificiële intelligentie, digitale vaardigheden, supercomputers, cybersecurity en het gebruik van digitale technologie.\n\nDit programma staat open voor zowel kmo’s als grote ondernemingen, onderzoeksinstellingen, overheden en universiteiten.\n\nDe steun wordt verleend in de vorm van subsidies. Er wordt steeds gewerkt met oproepen tot indiening van projectvoorstellen.\n\nGrensoverschrijdende samenwerking in de projecten is niet altijd vereist.\n\n##### Meer informatie\n\nMeer informatie over DIGITAL kan je terugvinden op [ncpflanders.be/programmes/digital-europe-programme](https://ncpflanders.be/programmes/digital-europe-programme \"(opent in een nieuw venster)\").\n\nOok op de VLAIO website EU Funding Overview [Digital Europe Programme (DIGITAL) and European Digital Innovation Hubs (EDIH)](https://eufundingoverview.be/funding/digital-europe-programme \"(opent in een nieuw venster)\") kan je terecht voor informatie.\n\n## InvestEU programma\n\n##### Omschrijving maatregel\n\nInvestEU is het nieuwe Europese investerings- en financieringsprogramma voor de periode 2021 tot 2027. Het InvestEU-programma brengt een hele reeks Europese financieringsinstrumenten die momenteel beschikbaar zijn onder één dak bijeen alsook het succesvolle model van het investeringsplan voor Europa (Europees Fonds voor Strategische Investeringen - EFSI).\n\nMet InvestEU zal de Commissie investeringen, innovatie en de schepping van banen verder stimuleren, door circa € 650 miljard aan extra investeringen te mobiliseren.\n\nHet programma bestaat uit:\n\n- Het [InvestEU-fonds](https://europa.eu/investeu/investeu-fund_en \"(opent in een nieuw venster)\") mobiliseert publieke en particuliere investeringen aan de hand van verschillende financieringsinstrumenten. De steun wordt verleend in de vorm van leningen, risicokapitaalinstrumenten en garanties. Er wordt meestal gewerkt via financiële intermediairs.\n- De [InvestEU-advieshub](https://europa.eu/investeu/investeu-advisory-hub_en \"(opent in een nieuw venster)\") verleent o.m. advies aan investeringsprojecten die financiering zoeken. Hierbij wordt gewerkt met lokale partners uit de verschillende lidstaten.\n- Het [InvestEU-portaal](https://europa.eu/investeu/investeu-portal_en \"(opent in een nieuw venster)\") is een platform waar initiatiefnemers van projecten in contact kunnen komen met investeerders over de hele wereld. Initiatiefnemers kunnen in dit portaal informatie over hun project uploaden zodat het kan worden bekeken door investeerders die op zoek zijn naar investeringsmogelijkheden.\n\nEr is geen grensoverschrijdende samenwerking vereist om financiering te bekomen.\n\n##### Meer informatie\n\nMeer informatie kan je terugvinden op de VLAIO website website [eufundingoverview.be](https://eufundingoverview.be/overview \"(opent in een nieuw venster)\") > [InvestEU-programme](https://eufundingoverview.be/funding/investeu-programme \"(opent in een nieuw venster)\").\n\n## Europese Structuur- en investeringsfondsen (ESIF)\n\n##### Omschrijving maatregel\n\nVia de Europese Structuur- en investeringsfondsen (ESI-fondsen) stelt de Europese overheid financiële middelen ter beschikking aan de lidstaten om hun economie te versterken.\n\nIn Vlaanderen zijn er 4 fondsen actief: Europees Fonds voor regionale ontwikkeling (EFRO), Europees Sociaal Fonds (ESF), Europees Landbouwfonds voor Plattelandsontwikkeling (ELFPO) en het Europees Fonds voor maritieme zaken, visserij en aquacultuur (EFMZVA).\n\nDe begunstigden van deze Europese steun zijn vaak overheidsinstanties of andere organisaties. Soms zijn er echter ook subsidiemogelijkheden voor ondernemingen. Dit varieert sterk per fonds.\n\n##### Meer informatie\n\nMeer informatie en contactgegevens kan je raadplegen via de maatregel [Europese Structuur- en investeringsfondsen (ESIF)](https://www.vlaio.be/nl/subsidies-financiering/subsidiedatabank/europese-structuur-en-investeringsfondsen-esif) in de Subsidiedatabank.\n\n## Blijf op de hoogte\n\nWil je op de hoogte blijven van wijzigingen van deze maatregel én andere maatregelen in de Subsidiedatabank van VLAIO? Dat kan via de gratis [Nieuwsbrief van de Subsidiedatabank](https://www.vlaio.be/nl/subsidies-financiering/subsidiedatabank).\n\n### Samengevat\n\nVoor wie\n\nondernemingen & organisaties\n\nVoor wat\n\ninfrastructuurinvesteringen\n\nSteun\n\nfinanciële ondersteuning\n\n- [Connecting Europe Facility (CEF)](#connecting-europe-facility-cef)\n- [Digital Europe programme (DIGITAL)](#digital-europe-programme-digital)\n- [InvestEU programma](#investeu-programma)\n- [Europese Structuur- en investeringsfondsen (ESIF)](#europese-structuur--en-investeringsfondsen-esif)\n- [Blijf op de hoogte](#blijf-op-de-hoogte)\n- [Contact](#contact)\n- [Ook interessant](#maatregelen)\n\n## Contact\n\nVoor andere Europese programma's die steun verlenen voor bepaalde investeringen kan je op de VLAIO website [EU Funding Overview](https://eufundingoverview.be/ \"(opent in een nieuw venster)\") terecht.\n\nCINEA\n\nAdres\n\nWaverse steenweg 910\n\n1040Brussel\n\nBelgië\n\nTelefoon\n\nT [02 299 5252](tel:022995252)\n\nWebsite\n\n[cinea.ec.europa.eu](https://cinea.ec.europa.eu/index_en \"(opent in een nieuw venster)\")\n\nVLAIO\n\nAdres\n\nKoning Albert II-laan 15 bus 331\n\n1210Brussel\n\nBelgië\n\nTelefoon\n\nT [0800 20 555](tel:080020555)\n\nE-mail\n\n[info@ncpflanders.be](mailto:info@ncpflanders.be)\n\n## Ook interessant\n\n[**Europese onderzoeks- en innovatiesteun: een overzicht**\\\\\n\\\\\nEuropa geeft heel wat financiële ondersteuning aan onderzoek en innovatie. Dit doet ze voornamelijk via het belangrijkste Europese onderzoeks- en ...\\\\\n\\\\\nLees meer\\\\\n\\\\\nEen steunmaatregel van de Europese overheid](/nl/subsidies-financiering/subsidiedatabank/europese-onderzoeks-en-innovatiesteun-een-overzicht)\n\n[**Europese Structuur- en investeringsfondsen (ESIF)**\\\\\n\\\\\nVia de Europese Structuur- en investeringsfondsen (ESI-fondsen) stelt de Europese Overheid financiële middelen ter beschikking aan de landen van de ...\\\\\n\\\\\nLees meer\\\\\n\\\\\nEen steunmaatregel van de Europese overheid in samenwerking met regionale overheden](/nl/subsidies-financiering/subsidiedatabank/europese-structuur-en-investeringsfondsen-esif)\n\n[**Europese financieringsmogelijkheden voor ondernemingen**\\\\\n\\\\\nOm de toegang tot financiering voor ondernemingen te vergemakkelijken heeft de Europese Unie een aantal financiële instrumenten ontwikkeld (leningen ...\\\\\n\\\\\nLees meer\\\\\n\\\\\nEen steunmaatregel van de Europese overheid](/nl/subsidies-financiering/subsidiedatabank/europese-financieringsmogelijkheden-voor-ondernemingen)\n\n[iframe](https://static.addtoany.com/menu/sm.25.html#type=core&event=load)",
    "metadata": {
      "sourceURL": "https://www.vlaio.be/nl/subsidies-financiering/subsidiedatabank/europese-steun-voor-investeringen-een-overzicht",
      "title": "Europese steun voor investeringen: een overzicht | VLAIO"
    }
  }
]